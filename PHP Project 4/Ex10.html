<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body
     <body bgcolor="#FFFFCC">
	<img src="imagine_RCLE.jfif" align="right">
	 <p><b><font size="5"> Ion Barbu-Riga Crypto și lapona Enigel</font></b></p>
	 <br>
	 Menestrel trist, mai aburit<br>
Ca vinul vechi ciocnit la nuntă, <br>
De cuscrul mare dăruit<br>
Cu pungi, panglici, beteli cu funtă,<br><br>

Mult îndărătnic menestrel,<br>
Un cântec larg tot mai încearcă, <br>
Zi-mi de lapona Enigel<br>
Şi Crypto, regele-ciupearcă!<br><br>

- Nuntaş fruntaş!<br>
Ospăţul tău limba mi-a fript-o, <br>
Dar, cântecul, tot zice-l-aş, <br>
Cu Enigel şi riga Crypto.<br><br>

- Zi-l menestrel!<br>
Cu foc l-ai zis acum o vară; <br>
Azi zi-mi-l strâns, încetinel, <br>
La spartul nunţii, în cămară.<br><br>

*<br><br>

Des cercetat de pădureţi<br>
În pat de râu şi-n humă unsă, <br>
Împărăţea peste bureţi<br>
Crai Crypto, inimă ascunsă,<br><br>

La vecinic tron, de rouă parcă! <br>
Dar printre ei bârfeau bureţii <br>
De-o vrăjitoare mânătarcă, <br>
De la fântâna tinereţii.<br><br>

Şi răi ghioci şi toporaşi<br>
Din gropi ieşeau să-l ocărască, <br>
Sterp îl făceau şi nărăvaş, <br>
Că nu voia să înflorească.<br><br>

În ţări de gheaţă urgisită, <br>
Pe-acelaşi timp trăia cu el, <br>
Laponă mică, liniştită, <br>
Cu piei, pre nume Enigel.<br><br>

De la iernat, la păşunat,<br>
În noul an, să-şi ducă renii, <br>
Prin aer ud, tot mai la sud, <br>
Ea poposi pe muşchiul crud <br>
La Crypto, mirele poienii.<br><br>

Pe trei covoare de răcoare <br>
Lin adormi, torcând verdeaţă: <br>
Când lângă sân, un rigă spân, <br>
Cu eunucul lui bătrân,<br>
Veni s-o-mbie, cu dulceaţă:<br><br>

- Enigel, Enigel,<br>
Ţi-am adus dulceaţă, iacă. <br>
Uite fragi, ţie dragi,<br>
Ia-i şi toarnă-i în puiacă.<br><br>

- Rigă spân, de la sân, <br>
Mulţumesc Dumitale.<br>
Eu mă duc să culeg<br>
Fragii fragezi, mai la vale.<br><br>

-Enigel, Enigel,<br>
Scade noaptea, ies lumine, <br>
Dacă pleci să culegi,<br>
Începi, rogu-te, cu mine.<br><br>

-Te-aş culege, rigă blând... <br>
Zorile încep să joace<br>
Şi eşti umed şi plăpând:<br>
Teamă mi-e, te frângi curând, <br>
Lasă. - Aşteaptă de te coace.<br><br>

-Să mă coc, Enigel,<br>
Mult aş vrea, dar vezi, de soare, <br>
Visuri sute, de măcel, <br>
Mă despart. E roşu, mare, <br>
Pete are fel de fel;<br>
Lasă-l, uită-l, Enigel,<br>
În somn fraged şi răcoare.<br><br>

- Rigă Crypto, rigă Crypto, <br>
Ca o lamă de blestem<br>
Vorba-n inimă-ai înfipt-o! <br>
Eu de umbră mult mă tem,<br><br>

Că dacă-n iarnă sunt făcută, <br>
Şi ursul alb mi-e vărul drept, <br>
Din umbra deasă, desfăcută, <br>
Mă-nchin la soarele-nţelept.<br><br>

La lămpi de gheaţă, supt zăpezi, <br>
Tot polul meu un vis visează. <br>
Greu taler scump cu margini verzi <br>
De aur, visu-i cercetează.<br><br>

Mă-nchin la soarele-nţelept, <br>
Că sufletu-i fântână-n piept, <br>
Şi roata albă mi-e stăpână, <br>
Ce zace-n sufletul-fântână.<br><br>

La soare, roata se măreşte;<br>
La umbră, numai carnea creşte <br>
Şi somn e carnea, se dezumflă, <br>
Dar vânt şi umbră iar o umflă...<br><br>

Frumos vorbi şi subţirel <br>
Lapona dreaptă, Enigel,<br>
Dar timpul, vezi, nu adăsta, <br>
Iar soarele acuma sta<br>
Svârlit în sus, ca un inel.<br><br>

- Plângi, preacuminte Enigel! <br>
Lui Crypto, regele-ciupearcă.<br>
Lumina iute cum să-i placă? <br>
El se desface uşurel<br>
De Enigel,<br>
De partea umbrei moi, să treacă...<br><br>

Dar soarele, aprins inel, <br>
Se oglindi adânc în el;<br>
De zece ori, fără sfială,<br>
Se oglindi în pielea-i cheală.<br><br>

Şi sucul dulce înăcreşte! <br>
Ascunsa-i inimă plesneşte, <br>
Spre zece vii peceţi de semn, <br>
Venin şi roşu untdelemn <br>
Mustesc din funduri de blestem;<br><br>

Că-i greu mult soare să îndure <br>
Ciupearcă crudă de pădure, <br>
Că sufletul nu e fântână <br>
Decât la om, fiară bătrână, <br>
Iar la făptură mai firavă <br>
Pahar e gândul, cu otravă,<br><br>

Ca la nebunul rigă Crypto, <br>
Ce focul inima i-a fript-o, <br>
De a rămas să rătăcească <br>
Cu altă faţă, mai crăiască:<br><br>

Cu Laurul-Balaurul,<br>
Să toarne-n lume aurul,<br>
Să-l toace, gol la drum să iasă,<br>
Cu măsălariţa-mireasă, <br>
Să-i ţie de împărăteasă.<br><br>
	 
	 
	 
	 
	 
	 
	 
	 
</body>	 
</html>	 