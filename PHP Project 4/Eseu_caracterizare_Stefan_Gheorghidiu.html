<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>STEFAN GHEORGHIDIU</b></p>
	<p>
	+Introducere<br>
+Tema si motive<br>
Personajul literar este un tip uman semnificativ, o individualitate cu trăsături fizice și morale distincte, pusă în lumină printr-un șir de întâmplări situate într-un anumit cadru temporal și spațial. El reprezintă o categorie principală a unei opere epice sau dramatice alături de acțiune, narator, timp și spațiu. Ca ființă de hârtie ce populează universul ficțional(Roland Barthes), personajul este construit pe două paliere esențiale: ca instanță narativă și ca referent uman. În ambele contribuie la creionarea lumii virtuale și la formularea mesajului operei, cum este și cazul lui Stefan Gheorghidiu din romanul modern de analiză psihologică Ultima noapte de dragoste, întâia noapte de război de Camil Petrescu.<br>
Modernizarea romanului în perioada interbelică presupune un nou univers epic, o altă perspectivă narativă și un nou tip de personaj – intelectualul, inadaptatul superior. În concepția lui Camil Petrescu, „literatura presupune probleme de conștiință. (..) Eroul de roman presupune un zbucium interior, convingere profundă  și un simț al răspunderii dincolo de contingențele obișnuite”.<br>
În romanul modern subiectiv de natură psihologică, apar câteva modificări referitoare la construcția personajului: înlocuirea portretului fizic detaliat cu evidențierea trăirilor personajului, deplasarea interesului spre portretul moral, psihologic și spre conflictul interior, interesul pentru lumea interioară și pentru problemele conștiinței, evidențiate prin tehnici moderne de analiză (fluxul conștiintei, introspecția, monologul interior, memoria afectivă).<br>
Ca instanță narativă, Stefan Gheorghidiu este personajul principal al romanului datorită ocurenței sale din discursul narativ, personaj central datorită rolului pe care îl are în transmiterea mesajului, protagonist, centrând diegeza, masculuin, individual, ppersonaj-narator (relatează experiența sa de viață la persoana I, într-o manieră subiectivă, fiind necreditabil), este un personaj funcțional, rotund (este o ființă complexă), tridimensional (iese din tipar, surprinde cititorul), este un personaj real. Reprezintă tipul intelectualului lucid, inadaptatul superior, care trăiește drama îndrăgostitului de absolut. Conform lui N. Manolescu este « un romancier virtual » și « un narator implicat dramatizat ».<br>
      Prin Stefan Gheorghidiu  Camil Petrescu introduce în literatura română un nou tip de personaj.  El reprezintă tipul intelectualului ,,ca structură de caracter”, intransigent(dur) şi inadaptat. Într-o călătorie de căutare a sinelui, personajul se transformă pe parcursul romanului și își notează cu atenție traseul interior. Este lucid, un filosof fascinat de absolut, de ideea unei iubiri ideale, fiind în același timp                                                                                                                                                                                                                                                  orgolios și hipersensibil.
         El trece prin două experienţe esenţiale pentru formarea lui ca om: iubirea şi războiul.  Iubirea trăită sub semnul incertitudinii reprezintă un zbucium interior permanent. Suferința provine, pe de o parte, din iubirea înșelată și orgoliul rănit, iar pe de alta parte, din nevoia de certitudine. Astfel, personajul trăiește un conflict interior generat de opoziția între aspirațiile absolute ale intelectului și realitatea existenței.<br>
        În planul războiului, protagonistul se confruntă cu situații limită și se autoanalizează cu luciditate (“Mă întreb dacă voi putea îndura fizic rana care îmi va sfâșia trupul”). Confruntarea directă cu moartea lasă în umbră experiența iubirii, drama războiului anulând drama personală.<br>
Personajul-narator Gheorghidiu se raportează la două planuri temporale: timpul cronologic în care consemnează întâmplările de pe front și timpul psihologic în care rememorează drama iubirii. Modul sau de a fi și de a percepe lumea se regăsește în stilul povestirii: spirit critic, intelectualist, analitic, evenimentele ocupând un rol secundar.<br>
R1           Statutul social al lui Gheorgidiu suferă mai multe schimbări. Inițial este prezentat ca student la Filosofie, sărac , dar apreciat în mediul universitar, trăind în lumea ideilor și a cărților. Ca tânăr căsătorit(cu Ela „una din cele mai frumoase studente”) , are o existență modestă și fericită. După primirea moștenirii de la unchiul Tache,  este obligat să pătrundă în societatea bucureșteană și să se implice în afaceri. Refuză însă oportunismul mercantil și se detașează de cercul Elei. Se înrolează în armată, având  în a doua parte a romanului statutul de sublocotenent în armata română ce răspunde de plutonul 9 ca vârf al avangardei, cunoscând direct experiența dramatică a frontului. În final, rănit, lăsat la vatră, divorțează și cedează o parte din bunurile sale Elei. <br>
        Din punct de vedere psihologic, îl caracterizează hipersensibilitatea și spiritul analitic, realitatea fiind filtrată prin propria conștiință. <br>


  Gheorghidiu este un personaj caracterizat de un puternic conflict interior.  Orice aspect al existenței este pus sub lupa analizei și raportat la un sistem superior, absolutist. Atunci când idealurile îi sunt contrazise de realitate, încearcă să stăpânească deziluzia prin luciditate, iar luciditatea îi alimentează drama. Se dovedește astfel o natură dilematică, ce încearcă să găsească răspunsuri la întrebări legate de aspectele esențiale ale existenței.<br>
       Sub aspect moral, Ștefan este adeptul absolutului și crede cu tărie în principiile sale, chiar dacă nu corespund realității. Personajul este un apărător al principiilor de viață și al adevărului. Inadaptarea vine din respingerea falsității și a meschinăriei. Detașează valoarea de nonvaloare, și are o ierarhie a lucrurilor pe care le respectă sau pe care le consideră nesemnificative. Transformarea sa este, de asemenea, de ordin moral. Descoperind darul vieții în sine și al solidarității umane, renunță să mai lupte pentru o  relație pusă sub semnul frivolității care l-a putut duce în pragul crimei.<br>
R2          Trăsătura definitorie a personajului este orgoliul superiorității.  Portretul personajului este construit printr-o însumare de trăsături: inadaptat superior, spirit lucid, absolutizant, inflexibil, hipersensibil, natură analitică și reflexivă, gelozie, inteligentă, are conștiința propriei valori etc<br>
      O scenă semnificativă care evidențiază  această trăsătură a protagonistului este cea a mesei în familie în casa unchiul său, avarul Tache. Acesta ilustrează orgoliul superiorității personajului prin antiteza între atitudinea lui Ştefan Gheorghidiu şi cea a membrilor familiei sale, caracterizaţi de clasele sociale ale parvenitismului, inculturii şi suficienţei. În casa sa mare ca o cazarmă,  locuieşte personajul Tache Gheorghidiu, avar, bogat, bătrân şi ursuz. Membrii familiei se strâng atraşi de viitoarea moştenire lăsată de acesta. Gheorghidiu observă cu ochi critic și satiric tipologii balzaciene precum cea a arivistului Nae Gheorghidiu, deputat, îmbogăţit prin zestrea nevestei urâte şi diforme. Discutându-se despre idealismul naiv al tatălui naratorului, Corneliu, profesor universitar care îşi cheltuia leafa scoţând gazete, Ştefan apără orgolios principiile acestuia, învinuind pe cei care acceptă moştenirile în bloc. O moştenire se însoţeşte, spune personajul, cu un obraz gros, un stomac capabil să digere orice, şi o coloană vertebrală foarte flexibilă. Diferenţa între “intelectualii”  figurilor bucureştene şi adevărata factură a intelectualului ce se dedică unei idei subliniază superioritatea morală a personajului.<br>
        O scenă relevantă care subliniază hipersensibilitatea, dar si orgoliul eroului este discuția de la popota ofițerilor despre dragoste si fidelitate, pornind de la un fapt divers aflat din presa: un bărbat care și-a ucis soția infidelă a fost achitat de tribunal. Această discuție declanșează memoria afectiva a protagonistului și ii trezește amintiri legate de cei doi ani și jumătate de căsnicie cu Ela. Căpitanul Dimiu, ardelean conformist, împărtășește opinia juraților (,,Nevasta trebuie să fie nevastă și casa, casă’’), în timp ce căpitanul Corabu, un tânăr format la școala germană și considerat ,,spaima regimentului’’, este adeptul exprimării libere a sufletului omenesc (,,Cu ce drept să ucizi o femeie care nu te mai iubește?’’). Pentru căpitanul Floroiu ,,dreptul la dragoste e sfânt…unei femei trebuie să-i fie îngăduit să-și caute fericirea’’. Aceste opinii pornite din exterior sau bazate pe argumente raționale vin în contradicție cu intervenția lui Ștefan Gheorghidiu, care reflectă o convingere bazată pe o experiență sentimentală dură. Astfel, Ștefan Georghidiu îi combate, deoarece el a suferit îndelung și vorbește din propria experiență: ,,…o iubire mare e mai curând un proces de autosugestie… Trebuie timp și trebuie complicitate pentru formarea ei… Orice iubire e ca un monoideism, voluntar la început, patologic pe urmă.’’ Evenimentul exterior (discuția de la popotă) declanșează rememorarea unor întâmplări sau stări. Personajul-narator, prin intermediul memoriei involuntare, iți rememorează iubirea.<br>
R3      Un element relevant pentru construcția personajului îl reprezintă modalitățile de caracterizare. Construcția personajului se realizează prin caracterizarea indirectă care se desprinde din fapte, gânduri, limbaj, atitudini și relația cu celelalte personaje, prin autocaracterizare și prin procedee moderne.<br>
         Caracterizarea indirectă reiese din fapte, limbaj si concepții. Orgolios, personajul îşi poartă suferinţa ca pe o medalie. Limbajul îi este sfidător, atunci când discută lucruri care îl privesc,  cum  ar  fi  cele  din  scena  de  la  popotă,  când  îi sancţionează drastic pe interlocutori : ,,Nu cunoaşteţi nimic din psihologia dragostei’’.  În societate, nu se abate de la idealurile sale înalte şi are conştiinţa unicităţii sale, fapt  care-i dă  putere să-i înfrunte pe toţi.<br>

Scena moștenirii evidențiază firea idealistă a lui Gheorghidiu și opoziția cu ceilalți membri ai familiei. Disprețul său față de valorile materiale îl impresionează pe unchiul Tache, care îi lasă averea sa. <br>
Excursia de la Odobești pune în lumină natura reflexivă și hipersensibilitatea personajului, care în conștiința sa amplifică gesturi fără importanță. Ilustrative pentru idealismul său, pentru credința în absolutul și unicitatea iubirii sunt replicile din discuția de la popotă: „Orice iubire e ca un monoideism, voluntar la început, patologic pe urmă”; „(…) acei care se iubesc au drept de viață și de moarte unul asupra celuilalt”. În raport cu celelalte personaje este superior din punct de vedere moral, respinge orgolios „valorile” unei societăți meschine: abilitățile specifice unui dansator modern (domnul G.), unui arivist politician (Nae Gheorghidiu), unui avar (Tache), sau unui multimilionar analfabet (Tănase Vasilescu Lumânăraru).<br>
Toate observaţiile din roman asupra personajului intră în sfera autocaracterizării, deoarece întregul text este scris la persoana I, dintr-o singură perspectivă. Gheorghidiu recunoaşte că este predispus spre introspecţie, spre    construirea    unor   ipoteze    despre lucruri  care  îl preocupă, aşa încât starea sa specifică este ,, măcinarea sufletească”: ,,Nopţile mi le petreceam în lungi  insomnii, uscate şi mistuitoare”. Se victimizează, transformând orice întâmplare minoră în dezastru sufletesc, fiindcă nu suportă să fie contrariat: ,, Pot transforma însă mici incidente în adevărate catastrofe, din cauza unui singur moment contradictoriu”. Ca  un ,,judecător  de  instrucţie maniac şi bolnav’’ îşi analizează  nefericirea  şi  gelozia,  dar,  caracterizat  de ipocrizie, nu are curajul să le recunoască: “ Niciodată n-am avut prilejul să fiu până la capăt nefericit”, “Nu, n-am fost nicio secundă gelos , deşi am suferit atâta din cauza iubirii”.<br>
Autocaracterizarea se regăsește atât în secvențele în care personajul își rememorează iubirea (“Toată suferința asta monstruoasă îmi venea din nimic”), cât și în momentele de pe front (“nervii îmi erau ca niște sfori putrezite”).<br>
Monologul interior susține introspecția și predispoziția permanentă spre autoanaliza lucidă: “Nu pot gândi nimic. Creierul parcă mi s-a zemuit”, “Mă cuprindea o tristețe nesfârșită”.<br>



        Personajul este caracterizat  direct  și  de alte personaje. Când el îi  reproşează Elei de flirtul  cu  G., ea  îi reproşează hipersensibilitatea : “Eşti de o sensibilitate imposibilă!”. De asemenea, de faţă cu el, îl caracterizează evidenţiind faptul că este intransigent şi nu acceptă compromisul în nicio situaţie : “Aşa e totdeauna... pune în toate o patimă”.<br>
Nae Gheorghidiu remarcă diferența între aspirațiile sale de intelectual și valorile societății: “N-ai spirit practic… ai să-ți pierzi averea… cu filosofia dumitale nu faci doi bani”.<br> 

+Conflictul<br>
+Relatia incipit-final<br>
+Titlul<br>
               Prin urmare, romanul ,,Ultima noapte de dragoste, întâia noapte de război’’ este un roman ionic, interbelic, modern și subiectiv care ilustrează drama interioara a protagonistului purtată pe două planuri, cel al iubirii compromise și cel al războiului. Stefan Gheorghidiu reprezintă un tip nou de personaj impus în literatură de romanele și piesele de teatru ale lui Camil Petrescu: intelectualul care aspiră spre absolut. Inadaptat superior, lucid și hipersensibil, protagonistul încearcă să recompună lumea în funcție de principiile și aspirațiile sale, refuzând orgolios o realitate care nu i se potrivește. Dacă în raport cu lumea afaceriștilor poate fi considerat un învins, personajul are tăria de a nu accepta compromisul în lumea pură a ideilor. Eroul face parte din seria personajelor camilpetresciene “care au vazut idei”, iar existența sa stă sub semnul lucidității și implicit al dramei.  Camil Petrescu construiește în manieră modernă un tip nou de personaj capabil să trăiască probleme de conștiință și să analizeze aspectele profunde ale existenței.<br>



	</p>
	
	
	
</body>	
</html>