<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELATIA GHITA-ANA</b></p>
	<p>
	      Relația dintre Ghiță și Ana cunoaște o transformare dramatică de-a lungul operei, întrucât relația lor evoluează într-un vizibil declin, ducând la despărțire.<br>
    Din punct de vedere social, Ghiță este, la începutul nuvelei, un cizmar cinstit și modest din punct de vedere financiar, iar mai târziu, odată cu mutarea,  devine cârciumar înstărit, dar implicat în fapte ilegale. Evoluția statutului economic atrage după sine o involuție morală a eroului. Datele statutului protagonistului nuvelei, ca și problemele de natură morală cu care se confruntă, sunt expuse în secvența inițială cu funcție de prolog, sub forma unei dispute în familie, precedând poziția unei mari schimbări ce va purta familia din spațiul protejat al satului așezat, cu o ordine stabilă, întemeiată pe valori cu tradiție, într-un mediu nou, în afara comunității. Este însurat cu Ana, are doi copii și locuiește împreună cu soacra sa.<br>
    Pe de altă parte,  statutul social al Anei este constant pe parcursul operei. Aceasta reprezintă tipologia soției supuse, ascultătoare, harnice și iubitoare, îngrijindu-se de liniștea soțului său și se ocupă, alături de mama sa, de gospodărie. Apariția lui Lică creează probleme în relația ei cu Ghiță, pe care încearcă să le țină sub control.<br> 
      Statutul moral ilustrează caracterul complex al protagonistului, constituit din calități și defecte. Ghiță este un personaj rotund, complex, a cărui personalitatea se individualizează prin „acel amestec de bine și de rău care există la oamenii adevărați” (G. Călinescu). Trăsăturile morale ale personajului sunt deduse din comportament, atitudinea sau relația cu celelalte personaje. Statutul moral suferă o involuție, pentru că protagonistul ajunge dintr-un cizmar cinstit, altruist, responsabil, ambițios un cârciumar corupt, vulnerabil în fața ispitei malefice a banilor, insensibil față de propria familie, complice la jaf și la crimă, apoi el însuși criminal. Traseul sinuos al dezumanizării lui Ghiță și decăderea principiilor sale morale sunt surprinzătoare. În incipitul nuvelei dă dovadă de spirit de inițiativă și dorința de a-și depăși condiția modestă, iar apoi devine un cârciumar harnic, energic, întreprinzător. Se lasă manipulat de autoritatea și forța morală a lui Lică. Din momentul în care îl cunoaște pe acesta, Ghiță devine “de tot ursuz”, impulsiv, introvertit, agresiv. Lăcomia pune stăpânire pe el. Iși oprește jumătate din banii însemnați ai lui Lică pe care trebuia să îi dea jandarmului Pintea. Mutilarea iremediabilă a caracterului său este ilustrată în finalul nuvelei, când își lasă nevasta drept momeală în brațele Sămădăului, iar apoi o ucide.<br>
     Statutul moral al femeii însă evoluează în paralel cu cel al lui Ghiță, degradându-se. Aceasta sfârșește la fel de tragic pentru că încalcă valori și virtuți morale, precum: cinstea, corectitudinea și loialitatea față de soțul ei, pe care îl înșală cu Lică. Atunci cand sotul ei devine ursuz și se înstrainează de ea și de copii, naratorul omniscient observă starea ei psihologică: "era adânc jignită [...] și nu putea să-l ierte pe Ghiță pentru lipsa lui de încredere", știindu-l un om cinstit și iubitor de familie, Ana își face uneori reproșuri că n-a știut să-i fie mereu alături și să-l ajute în momentele dificile prin care trecea de când se însoțise cu Lică în afacerile necinstite.<br>
     Statutul psihologic al lui Ghiță se axează pe drama interioară a acestuia care aduce în prim-plan dihotomia între cele două dorințe irepresibile: dorința de a se îmbogăți și dorința de a rămâne om cinstit. Încercarea de a-și schimba condiția economică devine un punct de plecare pentru declinul psihologic care, din cauza patimii pentru bani, își compromite imaginea în fața societății și a familiei și își pierde încrederea în sine. La început are un caracter puternic, este stăpân pe sine, încrezător în forțele proprii, nu ia în seamă sfaturile bătrânei. Ulterior, devine slab în fața tentației de a se îmbogăți. În final, este învins de propria slăbiciune.<br>
     Din punct de vedere psihologic, Ana este o femeie care judecă într-o manieră simplă și pragmatică. Dat fiind fondul ei etic sănătos, ea simte că „Lică e om rău și primejdios” și îl previne pe Ghiță.<br>
      Semnificative pentru relația personajelor sunt două secvențe din care reiese degradarea morală a acestora. Ghiță începe să își perceapă familia drept piedică în calea evoluției sale și a îmbogățirii, fapt ce denotă un prim moment al dezumanizării. Acesta conștientizează atât beneficiile luării cârciumii în arendă, cât și faptul că bunăstarea lui și a familiei lui depind de voința lui Lică Sămădăul. Prinzând gustul câștigului, protagonistul dorește să rămână la Moara cu noroc o vreme: „vedea banii grămadă înaintea sa… de dragul acestui câștig ar fi fost gata să-și pună pe un an, doi capul în primejdie”. Deoarece este conștient că acest lucru îi pune în pericol familia, acesta se gândește că i-ar fi fost mai ușor dacă nu ar fi avut familie „Ghiță întâia oară în viața lui ar fi voit să n-aibă nevastă și copii”.<br>
     O alta scena relevantă este reprezentată de momentul în care Ghiță este dispus să facă orice pentru a se răzbuna, folosind-o pe Ana drept momeală pentru a se asigura că Lică nu părăsește cârciuma. Ajuns pe ultima treaptă a degradării morale, Ghiță își aruncă soția în brațele lui Lică. Dezgustată de atitudinea lui Ghiță, care s-a îndepărtat de familie, Ana cedează avansurilor lui Lică. Dându-și seama de infidelitatea acesteia, protagonistul o ucide din gelozie, deși era aproape deplin responsabil de acest deznodământ. Ulterior și el este ucis de Răuț la ordinul lui Lică.<br>

	</p>
	
	
	
</body>	
</html>