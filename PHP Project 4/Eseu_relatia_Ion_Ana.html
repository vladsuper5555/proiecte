<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELATIA ION-ANA</b></p>
	<p>
	+Introducere<br>
+Tema si motive<br>
        Evoluția cuplului Ion-Ana subliniază viziunea despre lume din roman, aceea că individul nu e capabil să-si schimbe soarta și că, dacă există totuși ambiții de acest fel ele sunt sufocate.<br>
      În ceea ce privește statutul social, Ion este fiul Zenobiei și al lui Alexandru Pop al Glanetașului. Este un țăran tânăr sărac dornic de a avea cât mai mult pământ. De aceea, el optează pentru o căsătorie cu Ana lui Vasile Baciu, ceea ce duce la o schimbare a statutului său social, devenind un țăran înstărit, proprietar al tuturor pământurilor lui Vasile Baciu. Are un copil împreună cu Ana, Petrișor, care moare după ce Ana se spânzură.<br>
     Pe de altă parte, Ana reprezintă, din punctul de vedere al statutului social, imaginea unei fete bogate de la țară, fiind fiica lui Vasile Baciu, un om influent în societate. Ea este orfană de mamă, așadar, crește împreună cu tatăl ei alcoolic și violent. Ulterior, ea refuză căsătoria cu un tânăr bogat și alege cu sufletul, devenind  soția protagonistului. Acest lucru îi schimbă radical destinul.<br>
    Statutul psihologic al eroului individualizează drama interioară a personajului, care se naște din neputința de a unifica cele „două glasuri” într-o singură „voce”, respectiv de a-și realiza cele două obsesii: patima pentru pământ și patima pentru Florica. Ion resimte imposibilitatea de a-și împlinit cele două visuri simultan. Atunci când este pe punctul de a satisface ambele glasuri (revenind la Florica), este ucis de George.<br>
         În plan psihologic, Ana se remarcă printr-un mod de abordare extrem de naiv, specific unei fete fără experiență de viață, crezând în vorbele de dragoste ale lui Ion, însă lipsa sa ulterioară de afecțiune, în contrast cu sacrificiile făcute de ea pentru această căsătorie o conduc la decădere.<br>
   În ceea ce privește statutul moral, Ion este un personaj complex și rotund, a cărui personalitate este construită din calități și defecte. La începutul romanului, Ion apare într-o lumină favorabilă însă, treptat, personajul involuează caracterial și moral, sub impulsul obsesiei de a avea pământ. Profilul moral este realizat prin caracterizarea directă (făcută de narator, de celelalte personaje sau autocaracterizare) sau indirectă (dezumanizarea progresivă a lui Ion ilustrată prin comportament, relația cu celelalte personaje, raportarea la pământ etc).<br>
     Din punct de vedere moral, Ana este caracterizată de bunătate și de un calm dus la extrem. Ea nu se arată a fi o fire conflictuală, ci încearcă să evite orice altercație posibilă. Atitudinea și gesturile sale, cauzate de o copilărie nefericită „a crescut singură, lipsită de dragoste părintească mângâietoare…sufletul ei trist caută o dragoste sfioasă și adâncă”, sugerează o lipsă flagrantă de personalitate.<br>
   Cele două personaje sunt victime ale unor destine iminente, manipulați de două dorințe diferite : Ion de dorința de a obține pământ, iar Ana de dorința de a obține afecțiune.<br>
     O primă secvență semnificativă pentru relația dintre cele două personaje o reprezintă scena horei de duminică din debutul romanului, în care Ion își manifestă interestul față de Ana prin gesturi tandre „Ion strânse la piept pe Ana, cu mai multă gingășie, dar și mai prelung”. Profunzimea gesturilor bărbatului este consolidată și de momentul lui de sinceritate, în care îi mărturisește fetei „Anuțo, mult aleanu-i în inima mea”. Chiar dacă nu are sentimente sincere pentru Ana, Ion este hotărât să o cucerească pentru a ajunge la averea ei. Această scenă evidențiază foarte clar diferența de statut psihologic dintre cei doi.<br>
    O altă secvență relevantă pentru relația dintre Ion și Ana este scena în care Ion se întoarce nervos de la socrul său din cauza faptului că nu a obținut pământurile dorite. Pentru a se descărca de frustrări, Ion devine agresiv și violent cu Ana. Această ieșire extremă contrastează foarte puternic cu dragostea pe care și-o imagina Ana, și o conduce la decădere morală și psihologică. Situația se degradează constant pe parcursul operei, sfârșitul găsind relația dintre cei doi într-un punct critic, în care Ana, nemaifăcând față disperării, își ia viața.<br>
+Elemente de structura<br>
   Autorul reușește în romanul Ion să redea remarcabila mentalitate a oamenilor din mediul rural al secolului XX, conturată prin relația dintre Ana și Ion, care debutează și se sfârșește din același motiv: obsesia celui din urmă de a se îmbogăți, aceasta determinându-l să renunțe la orice scrupule în vederea reușitei.<br>

	
	</p>
	
	
	
</body>	
</html>