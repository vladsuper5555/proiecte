<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>Concepte operaționale proza</b></p>
	<ul>
	<li><b><font color="#CC0000">GENUL EPIC</font></b>cuprinde totalitatea operelor literare, populare și culte, în proză sau în versuri, în care gândurile, ideile și sentimentele autorului sunt exprimate în mod indirect, prin intermediul acțiunii și al personajelor antrenate în derularea evenimentelor plasate într-un anumit timp și spațiu. Genului epic îi corespunde, ca mod de expunere predominant, narațiunea.</li>
	<li><b><font color="#CC0000">Structura operei epice:</font></b></li>
	<b>În general, operele epice sunt structurate după momentele narațiunii:

Expozițiunea (fixează spațiul, timpul, unele personaje și împrejurările acțiunii)
Intriga (momentul în care se declanșează conflictul între personajele narațiunii)
Desfășurarea acțiunii (prezintă întâmplările cronologic)
Punctul culminant (momentul cel mai tensionat al conflictului)
Deznodământul (sfârșitul conflictului)
În unele cazuri, intriga poate fi plasată înaintea expozițiunii.

Există și termeni noi pentru structura genului epic:

Situația inițială (momentul actual)
Evenimentul care schimbă situația inițială (cauza ce declanșează acțiunea)
Desfășurarea acțiunii
Depășirea situației dificile sau punctul de maximă tensiune (situația tensionată)
Sfârșitul (momentul final)</b> 
	<br>
	
	<li><b><font color="#CC0000">Clasificarea creațiilor epice:</font></b></li>
	<b>Specii ele genului epic în proza:</b>anecdotă, autobiografie,basm,biografie,jurnal,memorii,mit,nuvelă,parabolă,povestire,roman,schiță
	<br>
	<b>Specii ale genului epic în versuri:</b>baladă,epopee,fabulă,poem
	<br>
	
	<li><b><font color="#CC0000">Specii epice în proză:</font></b></li>
	<b>ANECDOTĂ:</b>este o povestire scurtă în care se narează un incident interesant sau amuzant, o scurtă poveste a unui eveniment curios. O anecdotă este întotdeauna bazată pe evenimente reale, un incident cu oameni reali, cu personaje în locuri reale. În timp ce altele sunt pline de umor, anecdotele nu sunt glume, pentru ca scopul lor principal nu este pur și simplu de a provoca râsul, dar exprimă un fapt mai general ca nuvela în sine, sau pentru a forma o anumita trăsătură de caracter sau e cu funcția de o instituție, astfel încât sa se lipească de esența sa. Monologuri scurte care încep cu "Un profesor cere elevilor săi ..." va fi o glumă. Un monolog scurt care începe cu "Odată ce un profesor a cerut Carl Friedrich Gauss..." va fi o anecdotă. O anecdotă este astfel mai aproape de pilda povestirii, personajele himerice și figuri generice umane, dar se distinge de parabola prin specificul său istoric.

O anecdotă nu este o metaforă, nici nu are morală, care apare atât in parabolă cât și în fabulă.
	<br>
	<b>AUTOBIOGRAFIE:</b>operă literară aparținând genului epic în care autorul își povestește viața. [Pr.: a-u-to-bi-o-] – Din fr. autobiographie. 
	<br>
	<b>BASM:</b>(din sl. basnŭ: născocire, scornire), numit și poveste[1], este alături de povestire, snoavă și legendă, una dintre cele mai vechi specii ale literaturii orale, semnalată încă din antichitate, răspândită într-un număr enorm de variante la toate popoarele.

Indiferent de tip, basmul diferă de restul scrierilor fantastice, precum nuvela, prin aceea că prezintă evenimente și personaje ce posedă caracteristici supranaturale, fără a pretinde că acestea sunt reale sau seamănă cu realitatea, miraculosul din basme purtând, astfel, numele de fabulos și reprezentând, de fapt, un fantastic convențional, previzibil, ce vine în contrast cu fantasticul autentic modern, unde desfășurarea epică și fenomenele prezentate sunt imprevizibile, insolite și se manifestă în realitatea cotidiană, drept o continuare a ei.
	<br>
	<b>BIOGRAFIE:</b> expunere orală sau scrisă a vieții cuiva, povestirea vieții unei persoane. [Cf. fr. biographie, it. biografia < gr. biographia < bios – viață, graphein – a scrie].

	<br>
	<b>JURNAL:</b> este o specie a genului autobiografic ce conţine însemnări zilnice ale cuiva despre anumite evenimente
	<br>
	<b>MEMORII:</b> (din substantivul masculin francez memoire, cu sensul de înregistrare a unui eveniment, o utilizare particulară a femininului memoire - memorie) este o specie a literaturii autobiografice, în care evenimente istorice sau de altă natură sunt recompuse pornind de la observații și experiențe strict personale. Memoriile formează o subclasă a genului autobiografic. 
	<br>
	<b>MIT:</b>este o povestire fabuloasă care cuprinde credințele popoarelor (antice) despre originea universului (cosmogeneză) și a fenomenelor naturii, despre zei și eroi legendari. Mitul implică ființe spirituale, precum Dumnezeu, îngeri sau demoni și personaje fantastice.
	<br>
	<b>NUVELĂ:</b>este o specie a genului epic în proză, de dimensiuni medii, cuprinse între schiță și roman, cu un singur fir narativ, urmărind un conflict unic, concentrat, în care relativ puține personaje sunt antrenate în derularea unor evenimente, cu intrigă riguros construită, accentul fiind pus mai mult pe definirea personajului decât pe acțiune.
	Termenul de nuvelă provine din franceză (nouvelle) și înseamnă „noutate”. În limba franceză a pătruns din limba italiană, din novella, care însemna exact același lucru. Di Francia, un teoretician literar italian, scria că meritul nuvelistului constă tocmai în capacitatea de a ști „să aleagă subiecte interesante, să le adapteze cu abilitate scopurilor sale și, mai ales, să imprime semnătura de neșters a stilului, culturii și artei lui asupra unei materii care, înainte să încapă pe mâinile sale, fie nu avea o fizionomie proprie, fie avea una foarte diferită”.
    <br>
	<b>PARABOLĂ:</b>povestire alegorică cu un cuprins religios sau moral; pildă; p. ext. exprimare alegorică, afirmație care cuprinde un anumit tâlc; fabulă, alegorie. – Din fr. parabole, lat. parabola.
	<br>
	<b>POVESTIRE:</b>este o specie a genului epic, în proză, în care se relatează fapte din punctul de vedere al unui narator, care este martor sau participant (sau ambele variante) la evenimentul povestit. Povestirea este de obicei de mică întindere, relatează un singur fapt, are personaje puține, iar interesul cititorului se concentrează asupra situației narate.

Într-o accepțiune lărgită, se confundă cu narațiunea ca modalitate de existență a genului epic, ca semn distinctiv al acestuia. Identificarea povestirii cu narațiunea se bazează pe identitatea de sens a verbelor "a povesti"/"a nara". Povestirea devine "modul" prin care se constituie toate speciile narative, elementul lor comun din care, conform legilor specifice de compoziție, se dezvoltă variantele genului. Pe această reducție se bazează naratologia, știința comportamentală a narațiunii, interesată nu de diferențele specifice, ci de legătura între forme narative, pe baza principiului povestirii.
	<b>ROMAN:</b> este specia genului epic, în proză, de mare întindere, cu o acțiune complexă care se desfășoară pe mai multe planuri narative, cu personaje numeroase a căror personalitate este bine individualizată și al căror destin este determinat de trăsături, de caracter și întâmplările ce constituie subiectul operei.

Romanul poate fi istoria unui accident, unui incident, poate fi o lume, o lume fictivă, detaliată până la ultima resursă posibilă de imaginație a scriitorului respectiv. Este cea mai adâncă formă în scris existentă. Nu e neapărat structurată pe planuri de acțiune, dar implică niveluri de semnificație paralele.

Structura romanului este dialogică, potrivit formalistului rus Bahtin sau panoramică, potrivit altor teoreticieni ai romanelor.

Se spune în mod curent că un roman este o ficțiune în proză de dimensiuni mari. Poate fi un roman de acțiune, polițist, de dragoste poate prezenta valori psihologice sau doar un studiu social.

Cum spunea Raymond Queneau, „nu contează dacă cineva privește un număr nedeterminat de personaje aparent reale într-un spațiu ficțional prelungit de-a lungul unui număr nedeterminat de pagini sau capitole. Rezultatul va fi întotdeauna un roman”.

Naratologia îl definește însă drept o operă extinsă în proză care are forma unei povestiri în cele mai multe dintre cazuri. Romanul este mai lung și mai complex decât o povestire sau o nuvelă și nu respectă restricțiile impuse prezente în teatru sau poezie.
	<br>
	<b>SCHIȚĂ:</b>este o specie a genului epic, în proză, de dimensiuni reduse, cu o acțiune restrânsă la care participă un număr mic de personaje, în care se redă o întâmplare scurtă și simplă, caracteristică pentru un individ sau pentru viața socială (din italiană schizzo).[1]
	<br>
	<li><b><font color="#CC0000">Specii epice în versuri:</font></b></li>
	<br>
	<b>BALADĂ:</b>creație epică în versuri care povestește o legendă, o acțiune eroică sau o întâmplare istorică, uneori cu elemente supranaturale sau superstiții 
	<br>
	<b>EPOPEE:</b>poem epic de mari dimensiuni în versuri, în care se povestesc fapte eroice, legendare sau istorice, dominate adesea de personaje extraordinare sau supranaturale; epos; p. ext. producție epică de mare amploare. ♦ Șir de fapte eroice și glorioase. – Din fr. épopée.
	<br>
	<b>FABULĂ:</b>este o scurtă povestire alegorică, care aparține genului epic, de obicei în versuri, în care autorul personifică animale, plante, fenomene ale naturii și lucruri care satirizează anumite năravuri, deprinderi, mentalități sau greșeli cu scopul de a le îndrepta. Ea are următoarea structură: povestirea propriu-zisă (istorioara cu tâlc) și morala (învățătura). Figura de stil folosită de obicei este personificarea.Fabula are două caractere: caracter satiric și caracter moralizator 
	<br>
	<b>POEM:</b> este o specie a poeziei epice, de întindere relativ mare, cu caracter eroic, filozofic, istoric, mitologic, legendar etc., în care se povestesc fapte mărețe săvârșite de personaje însuflețite de sentimente nobile.
	<br>
	
	
	</ul>

</body>	
</html>