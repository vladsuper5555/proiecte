<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELATIA VITORIA LIPAN-GHEORGITA</b></p>
	<p>
	       În ceea ce privește statutul social, Vitoria este soția lui Nechifor Lipan, ulterior devine văduva acestuia. Este o femeie ajunsă la vârsta maturității, mamă a doi copii adolescenți, Minodora și Gheorghiță, fiind responsabilă pentru viitorul acestora, educația lor, precum și întreținerea gospodăriei. Este soția unui oier harnic, munteancă din Măgura Tarcăului.<br>
      Social, Ghiță  trece de la statutul de fecior interesat de hore și șezători, protejat de părinți, la acela de cap al familiei, înlocuitor al tatălui ucis. De la început se bucură de încrederea părinților, având responsabilități clare în familie, dar are îndoieli cu privire la asumarea altora noi, care îi depășesc vârsta. <br>
     Statutul psihologic si moral al Vitoriei se fundamentează pe drama interioară a protagonistei, care trăiește un conflict puternic, concretizat în trei direcții: se îngrijorează de absența îndelugată a soțului; este convinsă ca i s-a întâmplat ceva rîu lui Nechifor;  încearcă să-i convingă pe cei doi să-si recunoască fapta. Vitoria caută adevărul cu o  forță psihologică impresionantă. Tăria de caracter este semnificativă în scena coborârii în prăpastie, când descoperă rămășitele lui Nechifor și acționează astfel încât să îl protejeze pe Gheorghiță.<br>
      Psihologic și moral, Gheorghiță parcurge un drum al inițierii, învățând să cunoască oamenii și să găsescă puterea de a acționa conform dreptății. Îndoiala și teama fac loc treptat hotărârii. Dacă la început este dependent de voința mamei și se simte inferior acesteia, în final acționează independent, săvârșind actul justițiar.<br>
Personajul secundar, Gheorghiță, reprezintă generația tânără, care trebuie să ia locul tatalui dispărut. Romanul poate fi considerat inițiatic, deoarece prezintă drumul spre maturizarea fiului<br>
Relația dintre Vitoria si Gheorghiță devine o relație între inițiat si inițiator, întrucât băiatul învață de la mama sa hotărârea, tăria de caracter și asumarea responsabilității. Privită cu teamă, dar și cu respect (“mama trebuie sa fie fermecătoare, cunoaște gândurile omului”), Vitoria reprezintă pentru Gheorghiță o personalitate puternică, având o voință de fier și dorința puternică de a face dreptate.<br>
Pe parcursul călătoriei, ea îl inițiază pe băiat în respectarea unor principii morale, în cunoașterea psihologiei umane, dar și în taina morții, când îl lasă în râpă să vegheze ramășițele soțului. La îndemnul ei, Gheorghiță este cel care va pedepsi ucigașul tatălui său, în scena praznicului. După îndeplinirea îndatoririlor față de cel dispărut, băiatului îi revine rolul de cap al familiei și responsabilitatea de a prelua îndatoririle tatălui<br>
      Un  episod ilustrativ pentru relația între personaje este incipitul romanului. Vitoria este portetizată ca o femeie încă frumosă, ageră în vorbă și în faptă, care apără ferm cuviința amenințată de tendințele cosmopolite ale fetei, Minodora. Bună cunoscătoare  a naturii umane, îi spune lui Gheorghiță: ” Eu te citesc pe tine, măcar că nu știu carte.”; ”toate pe lumea asta arată ceva”. În finalul scenei, leagă întârzierea lui Nechifor de constatarea cu înfrigurare a semnelor rău- prevestitoare: visul cu Nechifor întors către apus, peste o revărsare de ape, cântatul cocoșului o singură dată, a plecare, întunecarea neașteptată a cerului, înrăutățirea vremii.<br>
     O alt episod relevant este confruntarea dintre Vitoria Lipan și Calistrat Bogza care demonstrează inteligența și energia protagonistei, dar și încheierea procesului de maturizare a lui Gheorghita. Vitoria urmărește împlinirea legii nescrise pentru pedepsirea ucigașilor. Atunci când Bogza cere înapoi baltagul, Vitoria îl întreabă pe fiul ei dacă nu poate citi ceva pe această armă. Scena devine dramatică, personajele își pierd cumpătul, iar în cele din urmă Gheorghiță îl lovește scurt cu muchia baltagului ,,în frunte’’ pe Calistrat Bogza. Acesta este culcat de oameni  pe prispa casei și, pentru că simte că se stinge, mărturisește că Vitoria avea dreptate, deoarece el este cel care l-a omorât pe Nechifor Lipan.<br>

	
	</p>
	
	
	
</body>	
</html>