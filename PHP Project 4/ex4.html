<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body
     <body bgcolor="#FFFFCC">
	<img src="poza_Floare_albastra.jfif" align="right">
	 <p><b><font size="5">Mihai Eminescu-Floare albastra</font></b></p>
	 <br>
- Iar te-ai cufundat în stele<br>
Şi în nori şi-n ceruri nalte?<br>
De nu m-ai uita încalte,<br>
Sufletul vieţii mele.<br><br>

În zadar râuri în soare<br>
Grămădeşti-n a ta gândire<br>
Şi câmpiile asire<br>
Şi întunecata mare;<br><br>

Piramidele-nvechite<br>
Urcă-n cer vârful lor mare -<br>
Nu căta în depărtare<br>
Fericirea ta, iubite!<br><br>

Astfel zise mititica,<br>
Dulce netezindu-mi părul.<br>
Ah! ea spuse adevărul;<br>
Eu am râs, n-am zis nimica.<br><br>

- Hai în codrul cu verdeaţă,<br>
Und-izvoare plâng în vale,<br>
Stânca stă să se prăvale<br>
În prăpastia măreaţă.<br><br>

Acolo-n ochi de pădure,<br>
Lângă balta cea senină<br>
Şi sub trestia cea lină<br>
Vom şedea în foi de mure.<br><br>

Şi mi-i spune-atunci poveşti<br>
Şi minciuni cu-a ta guriţă,<br>
Eu pe-un fir de romaniţă<br>
Voi cerca de mă iubeşti.<br><br>

Şi de-a soarelui căldură<br>
Voi fi roşie ca mărul,<br>
Mi-oi desface de-aur părul,<br>
Să-ţi astup cu dânsul gura.<br><br>

De mi-i da o sărutare,<br>
Nime-n lume n-a s-o ştie,<br>
Căci va fi sub pălărie -<br>
Ş-apoi cine treabă are!<br><br>

Când prin crengi s-a fi ivit<br>
Luna-n noaptea cea de vară,<br>
Mi-i ţinea de subsuoară,<br>
Te-oi ţinea de după gât.<br><br>

Pe cărare-n bolţi de frunze,<br>
Apucând spre sat în vale,<br>
Ne-om da sărutări pe cale,<br>
Dulci ca florile ascunse.<br><br>

Şi sosind l-al porţii prag,<br>
Vom vorbi-n întunecime:<br>
Grija noastră n-aib-o nime,<br>
Cui ce-i pasă că-mi eşti drag?<br><br>

Înc-o gură - şi dispare...<br>
Ca un stâlp eu stam în lună!<br>
Ce frumoasă, ce nebună<br>
E albastra-mi, dulce floare!<br><br>

. . . . . . . . . . . . . .<br><br>

Şi te-ai dus, dulce minune,<br>
Ş-a murit iubirea noastră -<br>
Floare-albastră! floare-albastră!...<br>
Totuşi este trist în lume!<br><br>


</body>	
</html>