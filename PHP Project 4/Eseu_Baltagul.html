<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>BALTAGUL</b></p>
	<p>
        În perioada interbelica, Mihail Sadoveanu se impune prin romane diferite ca formulă compozițională și tematică, distanțându-se atât de romanele moderne de tip subiectiv, cultivate de Camil Petrescu sau Mircea Eliade, cât și de romanele realist-obiective scrise de Liviu Rebreanu sau George Călinescu. Scrierile sale au caracter tradițional, se inspiră din viața arhaică a satului românesc și se caracterizează printr-o tematică unitară și prin prezența lirismului. 
      Romanul „Baltagul” de Mihail Sadoveanu, publicat în 1930 este „probabil singurul roman obiectiv” (Nicolae Manolescu) al scriitorului și aduce o formulă romanescă inedită în peisajul epocii interbelice: polimorfismul structurii, adică “amestecul de roman realist și narațiune arhetipală grefată pe un scenariu polițist” (Carmen Matei Mușat).<br>
      Criticul literar Al. Paleologu propune apropierea romanului de mitul egiptean al lui Isis si Osiris. Nicolae Manolescu în ,,Arca lui Noe’’ propune interpretarea de roman social (prezintă date verosimile despre traiul zilnic al muntenilor, în care rânduiala veche, arhaică este o lege sfântă), acesta fiind un roman doric. O altă sursă de inspirație o reprezintă și baladele populare românești: ,,Miorița’’ (moto-ul), ,,Dolca’’ (m. câinelui credincios), ,,Şalga’’ (m. femeii justițiare).<br>
      De-a lungul vremii, au existat diferite interpretări ale romanului, unele contradictorii:  roman antropologic și polițist (G. Călinescu), roman mitic baladesc și realism etnografic (Perpessicius), este o reconstituire a ,,Mioriței’’ (E. Lovinescu), roman demitizant (Ion Negoitescu), roman realist-obiectiv (N. Manolescu), roman inițiatic, roman de dragoste și o ,,anti-Mioriță” (Al. Paleologu), roman de creație (G. Ibrăileanu)<br>
     ,,Baltagul’’ este o sinteză a prozei sadoveniene care se încadrează în a doua etapă din creația scriitorului, cea a maturității artistice. Este un roman realist și antropologic (reconstituie, monografic, viața muntenească în Moldova de la începutul sec. al XX-lea); roman cu caracter baladesc, al transhumanței; roman de observație socială și morală; roman inițiatic (inițierea lui Gheorghiță care, simbolic, ia în final locul tatălui); roman de dragoste și filosofic, cu intrigă polițistă; roman ,,de creație’’, doric și, de asemenea, bildungsroman.<br>
      Romanul traditional este un roman de observație socială, preponderent rural, care are drept teme existența comunității țărănești/pastorale, pământul, moștenirea, parvenirea (temele au frecvent o dominantă morală). El se orientează spre o lume obiectivă, surprinsă în existența ei social-istorică. Eroul este orientat spre lume, văzut în relațiile sale cu ceilalți oameni, cu comunitatea. Narațiunea este la pers. a III-a (heterodiegetică), naratorul este omniscient, în general obiectiv, perspectiva narativă este omniscientă (focalizare zero). Construcția epică este închisă, simetrică, echilibrată perfect, circulară. Romanul tradițional se construiește pe principiul cronologiei și al simetriei epice, prin tehnica înlănțuirii, uneori a inserției (unor episoade retrospective). Incipitul este clasic (descriptiv, enunțiativ, rezumativ), finalul este închis. Structura narativă este perfect echilibrată, planurile sunt clar delimitate, preponderent epice. Acțiunea este liniară, episoadele se înlănțuie logic și cronologic. Subiectul este construit riguros, pe momentele clasice. Conflictele sunt exterioare și sunt puternic reliefate (economic, social, politic, moral, erotic), dublate uneori de conflict interior (moral, psihologic). Personajele sunt tipologice, statice, construite pe o dominantă morală ,,caractere’’. Timpul și spațiul sunt determinate, reale, obiective, Stilul este elaborat, ,,calofil’’.<br>
      ,,Baltagul’’ este un roman realist prin crearea iluziei realității, descrieri amănunțite (tehnica detaliului semnificativ), caracterul monografic al narațiunii (prezentarea tradițiilor de la botez, nuntă, înmormântare, prezentarea realităților mama-fiică, tată-fiu), folosirea toponimelor reale, utilizarea personajelor tipologice, prezența unui narator obiectiv, omniscient și omniprezent.<br>
R1        ,,Baltagul’’ este un roman tradițional,  structurat pe două coordonate fundamentale: aspectul realist (reconstituirea monografică a lumii pastorale și căutarea adevărului) și aspectul mitic (sensul ritual al gesturilor personajului principal). Orizontul mitic include modul de înțelegere a lumii de către personaje, tradițiile pastorale, dar și comunicarea om-natură si mitul marii treceri.<br>
 O primă trăsătură prin care romanul se încadrează în tradiționalism este construcția epică, specifică romanului tradițional: narațiune heterodiegetică (la pers a III-a), narator omniscient (în general obiectiv), focalizare zero (perspectiva narativă omniscientă), compoziție închisă. Principiile compoziționale și tehnicile narative sunt clasice: cronologie, tehnica înlănțuirii, inserția unor episoade retrospective.<br>
       Romanul este alcătuit din 16 capitole grupate în trei părți: primele șase capitole, care îi corespund primei părți, surprind așteptarea plină de neliniște și presimțiri, hotărârea Vitoriei Lipan de a pleca pe urmele lui Nechifor și pregătirile (spiritual-purificatoare și practic-gospodărești) pentru a pleca în călătoria ,, în țara cealaltă de vale’’. Următoarele șapte capitole (a doua parte) aduc în prim-plan călătoria care reface în sens invers traseul străbătut în toamnă de Nechifor Lipan. Vitoria și Gheorghiță parcurg acest traseu labirintic ,,căutând, umblând cotit’’ pentru a afla adevărul și descoperă osemintele lui Lipan. Ultimele trei capitole (a treia parte) conțin punctul culminant  și deznodământul (se dezvăluie adevărul despre moartea lui Nechifor și se înfăptuiește actul justițiar).<br>
        Ca în toate romanele tradiționale, structura narativă este perfect echilibrată, cu planuri delimitate clar, dinamizate de conflicte puternice. Viziunea artistică a romanului se structurează pe trei planuri narative: planul existenței individuale și familiale (este un plan epic ce urmărește călătoria explorativă a Vitoriei; acest plan este dinamizat de un conflict exterior de interese care a dus la moartea lui Nechifor); planul existenței comunității de oieri (este un plan monografic care surprinde existența lumii arhaice care se confruntă cu forme noi de viață socială, acest plan se focalizează asupra personajului colectiv ,,locuitorii de sub brad’’ și dezvoltă un conflict de natură morală generat de încălcarea normelor etice ale comunității tradiționale) și un plan mitic și simbolic (existența muntenilor este integrată cosmic; acest plan evidențiază credințele, gândirea magică, mentalitățile și superstițiile arhaice, semnele, interpretarea viselor; este prezent un conflict ontologic determinat de moartea violentă a unui om, al cărui suflet nu se poate odihni până nu  este înmormântat creștinește).<br>
       O alta trăsătură prin care romanul se încadrează în tradiționalism este faptul că ,,Baltagul’’ pune accentul pe acțiune, ,,fabulă’’, ilustrând afirmația lui Jean Ricardou ,,romanul clasic este povestirea unei aventuri, în vreme ce romanul modern este aventura povestirii’’. Acțiunea este liniară, episoadele narative sunt bine marcate, înlănțuite logic și cronologic. Subiectul (,,fabula, istoria’’) însumează întâmplări și situații semnificative din existența eroilor, prezentate pe cele cinci momente ale subiectului. Ca orice roman tradițional și acesta este orientat spre o lume obiectivă, surprinsă în existența ei social-istorică (Acțiunea se desfășoară în spații reale, obiective, determinate și urmărește evoluția personajelor într-un timp real).<br>
        Temele romanului sunt: inițierea, condiția umană tragică (viața-moartea), căutarea adevărului, confruntarea cu schimbările sociale și de mentalitate (lumea tradițională și cea modernă se completează), călătoria, viața pastorală, natura, iubirea.<br>
       Motivele literare specifice operei sunt: m. labirintului, m. invidiei (ca motivație a actului justițiar), m. animalului credincios, m. coborârii în infern (vegherea în râpă a mortului), m. comuniunii om-natură, m. călătoriei explorative și inițiatice.<br>
       O scenă relevantă pentru tema operei este coborârea lui Ghiță în prăpastie, scenă ce validează faptul că ,,Baltagul’’ este un bildungsroman: procesl inițiatic al fiului presupune o moarte simbolică, adică o coborâre în prapastia infernală, acolo unde neofitul va fi supus unor încercări-limită, se confruntă cu imaginea îngrozitoare a rămășițelor părintelui său. Gheorghiță iese din labirintul inițiatic un om format și intră într-o nouă etapă a existenței, fiind capabil să preia conducerea familiei.<br>
     O alta scenă relevantă este confruntarea dintre Vitoria Lipan si Calistrat Bogza care demonstrează inteligența și energia protagonistei, dar și încheierea procesului de maturizare a lui Gheorghita. Vitoria urmărește împlinirea legii nescrise pentru pedepsirea ucigașilor. Atunci când Bogza cere înapoi baltagul, Vitoria îl întreabă pe fiul ei dacă nu poate citi ceva pe această armă. Scena devine dramatică, personajele își pierd cumpătul, iar în cele din urmă Gheorghiță îl lovește scurt cu muchia baltagului ,,în frunte’’ pe Calistrat Bogza. Acesta este culcat de oameni  pe prispa casei și, pentru că simte că se stinge, mărturisește că Vitoria avea dreptate, deoarece el este cel care l-a omorât pe Nechifor Lipan.<br>
R3      Un element definitoriu îl constituie reperele spațio-temporale.  Timpul: ,,Sâmedru’’, Sf. Andrei, Boboteaza, Postul Mare (ex: ,,aproape de Sf. Andrei’’, ,,în Postul Mare’’). Timpul este precizat prin repere din calendarul religios (« în ziua de Bobotează »). Durata acțiunii este de câteva luni: de toamna (când Nechifor pleacă cu oile la câmpie), până primăvara, în Postul Paștelui, când se face înmormântarea și praznicul (aproximativ jumătate de an).<br>
      Perioada istorică este începutul sec al XX-lea . Vitoria întâlnește în calatorie nuntași care afirmă ca ei nu țin ,,noul calendar’’(schimbarea calendarului a avut loc în anul 1923).<br>
      Spațiul susține veridicitatea întâmplărilor: localitătile prin care trece Vitoria sunt identificate pe harta Moldovei: Măgura Tarcăului, Călugăreni, Sabasa, zona Bistriței, Dorna, Farcașa, Borca, Cruci, Broșteni, Suha-valea Jijiei, Cristești.<br>
      Spațiul real și timpul obiectiv sunt dublate de spațiul simbolic (spațiul-labirint; spațiul interior al visului) și de timpul mitic (impus prin legenda care deschide romanul), precum și de un timp interior, subiectiv, al rememorării, al amintirilor Vitoriei.<br>
        Semnificativă pentru construcția romanului este și perspectiva narativă. Narațiunea este la persoana a III-a, perspectiva este omiscientă (focalizare zero)  iar naratorul ,,supraindividual’’ (N. Manolescu), omniscient, demiurgic, reprezentabil ( este specific prozei tradiționale: acest tip de narator exprimă implicit puncte de vedere, idei, concepții ale scriitorului însuși).<br>
           Importante în construcția operei sunt și modurile de expunere. Narațiunea este modul principal de expunere. În narațiune sunt inserate și secvențe descriptive (Măgura, Țara Dornelor, portrete fizice și moral-psihologice) și scene dialogate sau monologuri.<br>
          Modalitățile narării sunt diverse: relatarea obiectivă din perspectiva naratorului omniscient alternează cu reprezentarea (dialogurile, monologurile interioare ale Vitoriei).<br>
        Tehnicile narative utilizate sunt: tehnica înlănțuirii, tehnica alternanței (planul obiectiv, evenimentul este dublat de un plan interior, subiectiv care urmărește zbuciumul lăuntric al personajelor).<br>
R3      Subiectul (,,istoria, fabula’’) surprinde cele cinci momente clasice:<br>
        Expozițiunea (dezvoltată) surprinde existența satului de la munte, Măgura Tarcăului și a familiei Lipan. Nechifor Lipan (capul familiei) a plecat la târgul de la Dorna să vândă și să cumpere oi. Acesta întârzie, iar Vitoria, soția lui, se neliniștește și își cheamă fiul, pe Gheorghiță, de la stână. Teama Vitoriei este sporită de semnele rele și visul prevestitor.<br>
       Intriga o surprinde pe Vitoria care se hotărăște să plece cu Gheorghiță în căutarea lui Nechifor.<br>
       Desfășurarea acțiunii: Vitoria Lipan se pregătește pentru drum, călătorește la Piatra pentru a anunța autoritățile că Nechifor a dispărut, merge la Bistrița unde se închină icoanei Sf. Ana, face danie și se spovedește. Pregătirile practic-gospodărești sunt dublate de pregătiri spirituale (Vitoria se purifică prin post și rugăciuni). Călătoria explorativă și inițiatică pe urmele lui Nechifor începe ,,sub zodia primăverii’’ (10 martie) și urmează un traseu labirintic: de la Bicaz→ Călugăreni→ Farcașa→ Borca→ Cruci→ Vatra Dornei și Broșteni→ Borca→ Sabasa→ Suha. Între Sabasa si Suha, Vitoria descoperă osemintele lui Lipan în râpa de sub Crucea Talienilor. Gheorghiță priveghează osemintele tatălui, în timp ce Vitoria anunță autoritățile și  pregătește înmormântarea și praznicul.<br>
       Punctul culminant este de un dramatism imens. Vitoria reconstituie împrejurările morții lui Lipan, în fața celor adunați la praznicul funerar.  Oierii care l-au însoțit pe  Nechifor de la Dorna (Calistrat Bogza si Ilie Cuțui) sunt înspăimântați.<br>
       Deznodământul fixează situația finală: pedepsirea vinovaților, care își mărturisesc vina (Calistrat Bogza moare, răpus de baltag și de câinele lui Nechifor, iar Ilie Cuțui este arestat).<br>
         Acțiunea este liniară și urmărește reconstruirea faptelor ce au dus la moartea lui Nechifor Lipan. Episoadele narative sunt bine marcate, înlănțuite logic și cronologic.<br>
         Compozitional, romanul conține 16 capitole grupate în trei părți.<br>
      Partea I (I-VI) ilustrează așteptarea plină de neliniști și presimțiri a Vitoriei, hotărârea de a pleca pe urmele lui Nechifor, pregătirile pentru marea călătorie ,,în țara cealaltă de vale’’ atât spiritual-purificatoare cât si practic- gospodărești.<br> 
     Partea a II-a (VII-XIII) surprinde călătoria care reface invers traseul transhumanței străbătut în toamnă de Nechifor Lipan (este un traseu labirintic, pe care Vitoria și Gheorghiță  îl parcurg ,,căutând, umblând cotit’’) pentru a descoperi adevarul (Bicaz, Călugăreni, Farcașa, Borca, Cruci, Vatra Dornei, Broșteni, Borca, Sabasa, Suha) și descoperirea osemintelor lui Lipan.<br>
        Partea a III-a (XIV-XVI) prezintă înfăptuirea actului justițiar (privegherea mortului, înmormântarea, praznicul, dovedirea vinovăției, pedepsirea lui Calistrat Bogza și Ilie Cuțui, restabilirea ordinii cosmice, proiecția în viitor.<br>
            Structural, romanul evidențiază trei planuri: planul real al existenței individuale și familiale, planul real-social al existenței comunității oierilor (plan monografic) și planul mitic și simbolic.<br>
        Un alt element relevant pentru construcția textului este titlul. Acesta este nominal și desemnează o unealtă a civilizației pastorale căreia îi aparțin personajele. De-a lungul firului epic, baltagul este amintit de mai multe ori: Vitoria poruncește pentru Gheorghiță un baltag pe care îl sfințește preotul; pe drum, îi cere fiului să-l ascută bine; îl somează pe Gheorghiță să îl ,,pălească’’ fără milă cu el pe un tovarăș de călătorie, care îi spune Vitoriei la ureche vorbe necuvenite; unealta este evocată în mâinile lui Bogza și pe ea Vitoria vede ,,scris sânge’’, iar cu baltagul Gheorghiță îl lovește pe ucigașul tatălui său, în frunte. Baltagul este atât o unealtă de muncă, cât și o armă pusă în slujba dreptății.<br>
       Criticul literar Marin Mincu asociază baltagul cuvântului grecesc ,,labrys’’, securea dublă, arma mitică a uciderii monstrului Minotaur, termen în care își are originea cuvântul ,,labirint’’. În viziunea criticului literar, Vitoria parcurge un labirint al timpului interior (în vreme ce în afară ,,timpul statu’’), un labirint al spațiului, cu îndepărtări și apropieri succesive de locul crimei și un labirint sufletesc, al îndoielii, al nevoii de sprijin. ,,Aici, baltagul (labrys-ul) este destinat să reinstaureze norma’’ (M. Mincu).<br>
         În roman există două baltage: unul făurit de Vitoria în vederea călătoriei și sfințit de preot și unul al ucigașului cu care Gheorghiță își va răzbuna moartea tatălui. Primul rămâne pur, nepătat de sânge și are valoare sacră. Baltagul este deopotriva armă a crimei și armă a dreptății. De asemenea, baltagul reprezintă autoritatea, forța, un simbol al vieții și al morții, al apărării și dreptății și topor ,,cu ascuțișul curb’’, cu două tăișuri.<br>
          Și relația incipit-final este definitorie în construcția textului. Incipitul este de tip clasic și rezumă o legendă cosmologică, (cu funcții multiple) care  integrează cosmic existența muntenilor, schițează un portret al ciobanilor (personaj colectiv) și introduce personajul absent al cărții ,,Povestea asta o spunea uneori Nechifor Lipan la cumetrii și nunți la care era nelipsit’’. Incipitul romanului are valoarea unui pretext narativ și constă în povestea spusă de Nechifor la diferite petreceri, având ca punct de plecare mitologia romană. Fragmentul include și un portret al muntenilor, iar trăsăturile acestora îi sunt indirect atribuite lui Lipan: muncitor, vesel, iubitor.<br>

       Finalul romanului, închis interpretărilor, prezintă ritualul integrării cosmice a personajului Nechifor și reluarea ritmurilor firești ale existenței. Romanul se încheie cu un epilog în care Vitoria vorbește despre continuitatea vieții după aceleași tradiții, dar cu o altă generație. Ea revine acasă găsind puterea de a-și continua viața alături de copiii ei. Se poate observa că finalul intră în raport de simetrie cu incipitul, prin destinul exponentului exemplar al oameniilor de la munte, protagonista Vitoria.<br>
     Un alt element definitoriu îl constituie reperele spațio-temporale. Acțiunea romanului ,,Baltagul’’ se desfășoară în zona Moldovei. Localitățile prin care trece Vitoria Lipan sunt identificabile pe hartă: Măgura Tarcăului, zona Bistriței, Suha, Sabasa, Dorna, Borca, Cruci, valea Jijiei,  Cristești. Astfel, spațiul susține veridicitatea întâmplărilor.<br>
       Acțiunea se derulează de toamna (când Nechifor Lipan pleacă cu oile la câmpie) până primavara, în Postul Paștelui, când se face înmormântarea și praznicul (aproximativ jumătate de an). Timpul este precizat prin repere din calendarul religios (Sf. Andrei, Boboteaza, Postul Mare).<br>
       În concluzie, Baltagul se înscrie în formula realismului mitic al transhumanței, înfățișează o lume arhaică, cu tradițiile și obiceiurile ei și rămâne în esență “romanul unui suflet de munteancă”. ( Perpessicius)<br>

</p>
	
	
	
</body>	
</html>