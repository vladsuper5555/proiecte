<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>O SCRISOARE PIERDUTĂ</b></p>
	<p>
	             I.L. Caragiale, unul dintre cei patru mari clasici ai literaturii române alături de M. Eminescu, I. Creangă și I. Slavici, este considerat unul dintre cei mai importanți dramaturgi români prin cele patru comedii (,,O noapte furtunoasă’’, ,,Conul Leonida fața cu reactiunea’’, ,,O scrisoare pierdută’’, ,,D-ale carnavalului’’) și  drama ,,Napasta’’.<br>
               Strălucit precursor al teatrului modern, I.L. Caragiale realizează prin opera sa dramatică o sinteză între realismul critic și clasicism. Există și o componentă modernă a comediilor caragialești, care rezidă în comicul absolut (anulează diferența dintre tragic și comic prin transformarea existenței într-o farsă fără iețire sș fără sfârșit), împletirea comicului cu parodia, cu grotescul și cu absolutul, amestecul registrelor stilistice.<br>
         ,,O scrisoare pierdută’’ este cea mai cunoscută și jucată piesă a lui Caragiale ce ilustrează caracteristicile unei comedii totale (comic de moravuri, situație, caaracter, nume, limbaj). Piesa a fost publicată în anul 1884, este o comedie de moravuri care instituie, în teatrul românesc, un stil dramatic caracterizat prin echilibrul perfect între structuri dramatice clasice (personaje, conflict, intrigă, acțiune scenică) și structuri dramatice moderne (spatiul scenic simbolic, situațiile dramatice repetabile, configurate după modelul caruselului, ființarea eroilor exclusiv la nivelul limbajului).<br>
        Comedia este o specie a genului dramatic, în care se remarcă intenția artistului de a stârni râsul prin surprinderea unor moravuri sociale. Personajele care întruchipează caractere, tipologii umane, sunt realizate în linii caracteriale. Conflictul comic are la bază discrepanța dintre aparență și esență, dintre ceea ce vor să pară personajele și ceea ce sunt ele cu adevarat în realitate. Structurile textuale și limbajele scenice sunt construite pe categoria estetică a comicului.<br>
        ,,O scrisoare pierdută” este o comedie prin conflictul dramatic slab care se rezolvă în final prin impacarea tuturor personajelor, finalul fericit, încadrarea personajelor în tipologii comice (amorezul, înșelatul, demagogul, servilul, cocheta), prin limbajul ce susține extracția joasă a personajelor, apartenența lor la burghezia românească în ascensiune, prin formele comicului, contrastul dintre aparență și esență, serios și derizoriu, iluzie literară și realitate.<br>
          Opera se înscrie ăn realism prin fixarea exactă a cronotopului, prin veridicitate, prin atitudinea critică, accentul pus asupra socialului, tipologizarea personajelor, tehnica detaliilor vizibilă în didascalii (care surprind detaliat comportamentul personajelor).<br>
          În primul rând, la fel ca în orice altă comedie, și în O.S.P se remarcă, intenția dramaturgului de a stârni râsul în rândul receptorilor. Așa se explică numeroasele tipuri de comic prezente la nivelul textului. Spre exemplu, comicul de moravuri este evident prin scopul artistului de a surprinde imaginea societătți românești  din a doua jumatate a secolului al XIX-lea, o societate a ,,formelor fără fond’’ dupa cum o numea Titu Maiorescu. În plan politic, Caragiale înfățișează o clasă socială pentru care demagogia, parvenitismul, șantajul, interesul personal reprezintă un modus vivendi. De asemenea, prin triunghiul conjugal-   Zaharia Trahanache-Zoe-Ștefan Tipătescu  -se evidențiază degradarea valorilor morale în plan familial. Comicul de intenție se remarcă la nivelul atitudinii dramaturgului în raport cu personajele sale. Față de Ghiță Pristanda, un personaj lipsit de pretenții exagerate, recurge la ironie, în vreme ce față de Nae Cațavencu, un personaj cu pretenții ce nu corespund realității sale interioare, adoptă satira, îngroșându-i defectele.<br>
          În al doilea rând , dramaturgul respinge retorismul și patetismul, ca trăsături specifice teatrului romantic, manifestând interes pentru tipologiile de personaje din comedia clasică. De fapt, Caragiale creează în operă o adevarată galerie tipologică de personaje. Cu toate acestea, dramaturgul caracterizează personajele prin comportament, nume sau limbaj. Zaharia Trahanache este tipul încornoratului naiv în viața de familie, ramolit în cea politică. Zoe Trahanache este reprezentativă pentru tipologia adulterinei, dar se distinge prin cochetarie și inteligență de celelalte personaje feminine din teatrului lui Caragiale.<br>
        Deoarece lupta pentru scopul său, poate fi încadrată în tipologia femeii voluntare. Ștefan Tipătescu este amorezul, Don Juanul din teatrul clasic, însă comportamentul său amintește și de parvenitul din realism. Nae Cațavencu este reprezentativ pentru tipologia demagogului, dar este și un șantajist, ajungând, în cele din urmă, păcalitorul păcălit.<br>
        E. Ionescu : ,,Pornind de la oamenii vremii lui, Caragiale este un critic al omului oricărei societății. Ceea ce îl particulatizează este virulența excepțională a criticii sale. Într-adevar, omenirea, ața cum ne este înfățișată de acest autor, pare a nu merita să existe’’.<br>
  R2             Temele ce conturează opera sunt: prezentarea moravurilor societății contemporane ale autorului de la sfârșitul secolului al XIX-lea, degradarea vieții publice și private se particularizează prin surprinderea unei bătălii electorale în ,,capitala unui județ de munte’’, imoralitatea vieții de familie, lupta pentru putere.<br>
              Tema degradării vieții politice, sociale și private se concretizează prin surprinderea unui episod din campania electorală pentru desemnarea unui candidat pentru viitoarele alegeri parlamentare.<br>
           Tema comediei constă în satirizarea vietii publice și de familie a unor politicieni din societatea românească de la sfarșitul secolului al XIX-lea.<br>
          O primă secvență ilustrativă pentru tema piesei este numărarea voturilor în Actul 2 de către Trahanache, Farfuridi și Brânzovenescu înainte ca alegerile să fi avut efectiv loc. Votul este decis de ariile de influență. Farfuridi se teme de tradărea lui Tipătescu și încearcă să afle ce se întamplă de la Trahanache. Reacția acestuia dezvăluie o altă temă a comediei de moravuri: adulterul. Ignorat din naivitate sau din ,,diplomația’’ vârstei, triunghiul conjugal este înfățișat de Trahanache drept o inocentă conviețuire frățească. Sciziunile în interiorul propriului partid, candidatul  prost și fudul, dar cu instinctul viu al apărării propriului interes, scrisorile acuzatoare semnate anonim, toate sunt elemente ale şaradei electorale care configurează tema piesei. Tot acum Trahanache scoate la iveală și plafonarea personajului principal într-o situație inferioară capacităților sale, subjugate voinței unei femei ambițioase.<br>
              O altă secvență relevantă pentru temă este cea din Actul 4, în care Tipătescu și Zoe îl întâmpină pe Agamiţă Dandanache, sosit pentru a-și vizita colegul. Cu orgoliul încă alterat de încrederea de a se fi supus lui Cațavencu, Tipătescu apără pe Dandanache care se dovedește ,,decrepit’’ (ramolit) în fața Zoei: ,,E simplu, dar e onest’’. Femeia nu l-a iertat pentru îndărătnicie și îl face să se simtă vinovat, simțind încă amenințarea scrisorii. Când Dandanache e, în limitarea lui, mai canalie decât Cațavencu, pentru ca nu și-a pus nicio clipă problema înapoierii scrisorii. După ce o liniștește pe Zoe, de dragul aparențelor, Tipătescu are un monolog în care conștientizează deșertăciunea luptei sale cu Cațavencu. ,,Iaca pentru cine sacrific atâta vreme liniștea mea și a femeii pe care o iubesc…’’. El recunoaște, astfel, superioritatea intuiției feminine, chiar și în chestiunile de politică.<br>
R3    Și relația incipit- final este definitorie pentru operă.  Incipitul este de tip ,,ex abrupto’’ (caracteristic fiecarui act) și propune o situație scenică frecventă în teatrul lui Caragiale – citirea ziarului ,,Tipătescu puțin agitat, se plimbă cu <<Răcnetul Carpaților>> în mână; e in haine de odaie; Pristanda în picioare mai spre ușa, stă rezemat în sabie’’. Relațiile dintre prefectul Ștefan Tipătescu și polițaiul orașului (Ghiță Pristanda) sunt evidențiate prin indicațiile scenice, replicile și jocul scenic al personajelor. Dincolo de raporul dintre stăpân și subordonatul lingușitor se reliefează o anume familiaritate complice (apelativul   ,,Ghiță’’, ,,coane Fănică’’, tolerarea micilor ,,afaceri’’ ale lui Pristanda etc). Lectura articolului incriminator pe care Cațavencu l-a publicat în ziarul sau, ,,Răcnetul Carpaților’’ pune în evidență lupta pentru putere, în care sunt antrenați cei care conduc județul (gruparea lui Ștefan Tipătescu și Zaharia Trahanache) și cei care râvnesc să acceadă în sfera puterii (Cațavencu, Ionescu, Popescu, ,,dăscălimea’’). Schimbul de replici dintre Tipătescu și Ghiță continuă cu ,,istoria steagurilor’’.<br>
         Finalul  reunește toate personajele în cadrul banchetului, prin care se reliefează ideea că nu există principii sau valori care să nu poată fi încălcate atunci când ,,enteresul’’ o cere.<br>
R3       De asemnea, un alt element relevant pentru construcția textului este  titlul  ,,O scrisoare pierdută’’. Acesta numește obiectul ce va declanșa toată acțiunea și care se află în centrul căutărilor tuturor personajelor. Este o structură nominală alcătuită dintr-un substantiv comun și un adjectiv. Substantivul articulat nehotărât ,,O scrisoare’’ evidențiază  faptul că obiectul denumit capătă valoare de generalitate: nu doar Cațavencu folosește o scrisoare de amor drept armă de șantaj, ci și Dandanache, I.L. Caragiale sugerând faptul că acest procedeu era unul curent în practica politică a  vremii.<br>
          Titlul reliefează intriga, ilustrând faptul că acea ,,scrisoare pierdută’’ este doar unul dintre multiplele mijloace de șantaj în lupta politică. Prin repetarea situației scenice (scrisoarea găsită de Cațavencu și apariția unei scrisori similare care determină numirea ,,de la centru’’ a lui Dandanache) scrisoarea de dragoste care trece prin mai multe mâini devine simbol al corupției și compromisului, al depersonalizării individului într-o lume în care până și sentimentele (iubirea, onoarea, prietenia etc) ajung ,,obiect de negociere’’.<br>
           În plus, titlul pune în evidență contrastul comic dintre aparență și esență: pretinsa luptă pentru puterea politică se realizează, de fapt, printr-o luptă de culise, ce are drept instrument al șantajului politic ,,o scrisoare pierdută’’.<br>
         Scrisoarea este un suprapersonaj, pentru că în jurul ei se țese intriga. Ea este numită diferit (,,răvășel’’, ,,depeşă fe-fe urgentă’’, ,,scrisorică’’ de amor).<br>
 R3    La nivel compozițional, OPS este alcătuită cu o desăvârșită artă a construcției clasice. Comedia este alcatuită din patru acte (cu 9, 14, 7 și 14 scene) care aduc în scenă mai multe personaje. Criticii literari consideră că principala particularitate de compoziție este tehnica quiproquo-ului (confuzia). Indicii de timp (,,în zilele noastre’’) și de spațiu (,,în capitala unui județ de munte) sunt vag precizați, satira la adresa defectelor lumii capătă caracter general și universal valabil.  Și lista cu personajele conține o ironie la adresa Zoei care este prezentată ca ,,soția celui de mai sus’’. Ea ar putea fi consoarta lui Trahanache (căruia ii poartă numele), dar și a lui Tipătescu, primul menționat în listă. Aceasta confuzie este reluată și de Dandanache care îl încurcă mereu pe Zaharia Trahanache cu Ștefan Tipătescu.<br>
       O altă tehnică utilizată este tehnica bulgărelui de zapada (acumularea exponențială a evenimentelor) prin care este redată inconsistența relațiilor sociale si a celor afective. În OSP toate stările se manifestă la un nivel strict de suprafață, fapt vizibil prin discursul agramat, incoerent al protagoniștilor, comicul de limbaj divulgându-le incultura, parvenitismul și prostia.<br>
         Formula dramatica  se bazează pe structuri tradiționale (succesiune cronologică, tehnica ,,bulgărelui de zapadă’’, a înlănțuirii evenimentelor) și pe structuri dramatice moderne precum simetria situației scenice (repetarea ,,istoriei’’ scrisorii pierdute) sau instalarea ,,ex abrupto’’ a unui conflict care nu se rezolvă decât temporar în final.<br>
        În comedie este prezent un singur plan structural, căci viața politică și viața privată se amestecă sub semnul aceleiași imoralități, iar experiența publică și viața interioară se consumă la nivelul acelorași idei fixe.<br>
R3    Un alt element definitoriu îl reprezintă  indicele scenice (didascaliile). Didascaliile (indicatiile scenice/regizoriale) cuprind totalitatea intervențiilor auctoriale: lista cu personaje, precizarea actelor și scenelor, descrierea decorului, menționarea între paranteze a reacțiilor eroilor etc. Prezintă personajele prin caracterizarea directă din perspectiva autorului: nume (Ștefan Tipătescu), statut social (,,prefectul județului’’), repere minime de portret fizic/moral (,,indignat’’, ,,în halat’’). Lista de personaje evidențiază cele trei grupe de interese, de influență și de putere.<br>
         De asemenea, didascaliile fixează acțiunea în timp (,,în zilele noastre’’-prezintă realitățile contemporane cu scopul de a le critica) și în spațiu (,,în capitala unui județ de munte’’, probabil Piatra Neamț) sau ,,o anticameră bine mobilată’’- spațiul sugerează statutul social al personajelor- condiția materială bună.<br>
         Acțiunea este cronologică, liniară, gradată, organizată pe momentele clasice ale subiectului. Acțiunea se petrece într-un orășel de provincie, capitala unui judet de munte, în ,,anul de grație 1883’’.   Subiectul schematizează parodic cele cinci momente clasice:<br>
            Expozitiunea reliefează de la început conflictul de interese între cele două grupări opuse: gruparea de la putere (Tipătescu, Trahanache și Zoe, Pristanda) și opoziția- Nae Cațavencu. Acesta este un conflict derizoriu.<br>
           Intriga este generată de pierderea scrisorii de dragoste, în ajunul zilei când începe acțiunea. Ea se reconstituie din relatările personajelor, într-o cronologie inversă.<br>
         Desfășurarea acțiunii cuprinde scena în care Catavencu , care furase scrisoarea de la Cetățeanul turmentat, care pretinde să fie susținut în alegeri de grupul celor care dețin puterea (Tipătescu, Trahanache).<br>
            Dupa ce este arestat si eliberat, Catavencu obtine promisiunea lui Zoe ca va fi desemnat drept candidat la intrunirea politica din seara urmatoare.<br>
         Pristanda opreste telegrama lui Farfuridi si Branzovenescu si aduce o alta ,,depesă’’, prin care Centru impunea candidatura lui Agamita Dandanache. La adunarea electorala din aceeasi seara, Farfuridi si Catavencu isi rostesc discursurile in sala mare a primariei, dar decizia este luata deja.
           Punctul culminant constă în desemnarea candidaturii lui Dandanache, urmată de încăierarea rivalilor politici, soldată cu pierderea scrisorii de către Cațavencu.
           Deznodământul vesel cuprinde momentul în care scrisoarea pierdută este înapoiată lui Zoe, iar Agamemmon Dandanache îți sărbătorește victoria.<br>
            Conflictul dramatic principal constă în confruntarea pentru puterea politică a două forțe opuse reprezentate de partidul aflat la putere (prefectul Ștefan Tipătescu, Zaharia Trahanache- președintele partidului, Zoe Trahanache) și gruparea independentă (avându-l în centru pe Nae Cațavencu , proprietar al ziarului ,,Răcnetul Carpaților’’, acesta fiind sprijinit de ,,dăscălime’’). Conflictul este declanșat de o întâmplare banală care constituie și intriga piesei: pierderea unei scrisori de dragoste trimisă de Ștefan Tipătescu lui Zoe Trahanache și găsirea ei de către Nae Cațavencu, acesta folosind-o ca armă de șantaj. Cațavencu intenționează să publice biletul în ,,Răcnetul Carpaților’’. În urma insistențelor Zoei, Tipătescu acceptă să sprijine candidatura lui Cațavencu.<br>
          Tensiunea dramatică este susținută gradat și prin conflictul secundar, reprezentat de grupul Farfuridi-Brânzovenescu (care se tem de trădarea prefectului) și prin apariția elementului surpriză (de la Centru este numit Dandanache), precum și prin misiunile lui Pristanda. Amplificarea tensiunii se realizează prin tehnica bulgărelui de zăpadă: soluția finală este împăcarea tuturor opozanților, scrisoarea revenind ,,adrisantului’’ (scrisoarea revine la Zoe).
           O.S.P. își construiește subiectul printr-o aglomerare de situații conflictuale. Scrisoarea de amor stă la baza tuturor situațiilor conflictuale din piesă.
             Și reperele spațiale și temporale sunt importante în construirea operei. Spațiul acțiunii este obiectiv, limitat (capitala unui județ izolat) ,,capitala unui județ de munte’’.
         Spațiul scenic este puternic simbolizat: primele două acte au ca decor anticamera casei prefectului Ștefan Tipătescu (un spațiu privat, unde se iau , de fapt, deciziile politice), al treilea act are drept decor sala mare a Primăriei (un spațiu public, al aparențelor, dublat de un spațiu ,, al culiselor’’), iar ultimul act se desfășoară în gradina Zoei, spațiu privat care îl continuă pe cel public.
         Timpul real este limitat la trei zile ( 11-13 mai ,,anul de grație 1883’’), dar precizarea ambiguă ,,în zilele noastre’’ îngăduie regizorului o surprinzatoare actualizare a acestui timp ,,carnavalesc’’.
           Evenimentele din primele trei acte se aglomerează într-o singura zi (vineri, 11 mai 1883), cea a desemnării candidatului. Actul al patrulea mută acțiunea peste două zile (duminică, 13 mai 1883), în momentul încheierii alegerilor, al desemnării caștigătorului și al sărbătorii publice a acestuia.
         Actiunea  comediei este plasată  la sfârșitul sec al XIX-lea, în perioada campaniei electorale, într-un interval de trei zile, în ,,capitala unui județ de munte’’, această precizare permițând regizorului și scenografului o permanentă adaptare. În mod real, elementele se desfașoară pe parcursul a trei zile, ,,în anul de grație 1883’’, așa cum apare precizat în Actul III, scena I, în discursul lui Cațavencu. Cele două zile premergătoare alegerilor acoperă primele trei acte, iar actul final plasează personajele chiar în ziua încheierii ,,circului electoral’’.
         În concluzie, comedia de moravuri ,,O.S.P’’ exprimă vocația de scriitor realist a lui Caragiale, nu numai prin spiritul de observație acut, și prin luciditatea cu care structurează lumea, ci și prin preocuparea pentru domeniul social. Obiectivitatea, veridicitatea realizată prin tehnica acumulării detaliilor, sunt esențiale acestei capodopere. Personajele tipologice sunt supuse ridiculizării, râsul fiind considerat un mijloc de ameliorare a moravurilor.

	</p>
	
	
	
</body>	
</html>