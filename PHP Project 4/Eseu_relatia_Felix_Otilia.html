<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELATIA DINTRE FELIX ȘI OTILIA</b></p>
	<p>
	    Relația dintre cele două personaje, Felix Sima și Otilia Mărculescu, evoluează pe tot parcursul acțiunii, luând diferite forme, de la o simplă prietenie, la o poveste de dragoste.<br>
   Statutul social al Otiliei este incert, ea fiind fata din prima căsătorie a celei de-a doua soții a lui Costache Giurgiuveanu, acesta amânând adoptarea ei după moartea mamei sale. Este respinsă de clanul Tulea, în ciuda faptului că este indiferentă față de averea lui moș Costache. Fiind studentă la conservator, are temperament de artistă, studiază pianul și alege să citească reviste și cărți franțuzești. Biografia eroinei este singulară și enigmatică: este iubită de Moș Costache, Pascalopol, Felix, dar trăiește drama singurătății și a incertitudinii viitorului. După ce moare Moș Costache,  Aglae o alungă din casă și Otilia acceptă protecția lui Pascalopol, căruia îi devine soție.<br>
      In ceea ce priveste statutul social al lui Felix, el este privilegiat. Felix Sima este fiul lui Iosif Sima, medic celebru in Iasi, recent decedat. Tocmai mostenise “o casă cam veche, dar solidă și rentabilă și un oarecare depozit de bani”, toate acestea erau administrate de unchiul său Costache Giurgiuveanu.  Acesta este un tânăr orfan, proaspăt absolvent de liceu, cu aspirații mari în cariera de medicină. Faptul că el este un posibil pretendent la averea lui Giurgiuveanu stârnește disprețul Aglaei Tulea. Felix evoluează de la statutul de simplu student la medicină la cel al unui medic de renume, împlinindu-și astfel dorința de afirmare din punctul de vedere al carierei.<br>
            Statutul psihologic al tinerei este marcat de faptul că a rămas orfană, și de viața ei în casa Giurgiuveanu. Aglae o consideră o amenințare în ceea ce privește moștenirea bătrânului, dar comportamentul frumos al Otiliei rămâne neschimbat față de clanul familiei Tulea, deși este silită să le facă față atacurilor. Personalitatea ei este în formare, fiind sensibilă, imprevizibilă, chiar capricioasă; o imagine a misterului feminin și, totodată, reprezintă  un ideal de feminitate pentru Felix și Pascalopol.<br>
       Statutul psihologic al tânărului îi surprinde de la început imaturitatea din perspectiva emoțională, fiind lipsit de experiență. Eșecul emoțional suferit în urma realizării imposibilității de a avea o relație cu Otilia și, de asemenea, puterea cu care a făcut față acestei experiențe contribuie la grăbirea procesului de maturizare pe plan psihologic.<br>
           In ceea ce priveste statutul moral, Otilia este o adolescentă nonconformistă, capricioasă, instabilă, matură, cu o judecată de mare subtilitate, o intuiție remarcabilă, frivolă în aparență, cochetă, fascinantă de mirajul luxului și exoticului. Are convingerea fermă că într-o lume a bărbaților, o fată fără zestre își poate afla un loc acceptabil doar prin lumina frumuseții ei, a tinereții, spiritului și sensibilității. Otilia se comporta adecvat fiecărei situații, fiecărui om: este copilăroasă și nebunatic alături de Pascalopol, tandra și protectoare cu Felix, veselă, grijulie, generoasă cu Moș Costache, ironică și distantă față de clanul Tulea.<br>
     Pe de alta parte, statutul moral al baiatului este reliefat prin intermediul trăsăturilor morale. Astfel, Felix este un individ sensibil, fapt ce reiese din atitudinea și maniera cu care o abordează pe dificila Otilia, respectiv un individ inteligent, fapt accentuat de atitudinea și comportamentul pe care le are atunci când este pus față în față cu obstacolele care îl înconjoară. Felix este o fire devotată atât meseriei de medic, cât și persoanei iubite.<br>
      O primă secvență relevantă pentru relația dintre cele două personaje este cea în care Felix îi mărturisește Otiliei că o iubește prin intermediul unei scrisori. Pentru că Otilia nu reacționează, Felix fuge de acasă. Otilia îl caută peste tot și îl găsește în parc, stând pe o bancă încărcată cu zăpadă. Aceasta discută cu Felix, dar are un comportament la fel de neclar și misterioas, ceea ce lasă în sufletul lui Felix dezamăgire și suferință când îi spune: „Ți-am spus eu că nu te iubesc? Nu ți-a zis nimeni că te urăște!”.<br>
      O alta secventa din care reiese relatia dintre cei doi este scena sosirii lui Felix la Bucuresti, in casa lui Costache Giurgiuveanu, Otilia purtandu-i grija. Neavand o camera pregatita, Otilia ii ofera cu generozitate camera ei, prilej pentruFelix de a descoperi in amestecul de dantele, partituri, romane de dragoste, cutii de pudra si parfumuri, o parte din personalitatea exuberanta a Otiliei. Intre cei doi se naste, inca de la inceput, o afectiune delicata, determinata de conditia lor de orfani. Impulsiv si imatur, Felix percepe dragostea la modul romantic, transformand-o pe Otilia intr-un ideal feminin.<br>

	</p>
	
	
	
</body>	
</html>