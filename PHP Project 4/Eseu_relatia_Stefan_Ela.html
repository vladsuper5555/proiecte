<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELATIA DINTRE STEFAN GHEORGHIDIU SI ELA</b></p>
	<p>
	+Introducere<br>
+Tema si motive<br>
 R1  Statut soial, moral, psihologic etc al fiecăruia dintre cele două personaje<br>
    În cazul unuia dintre cele mai cunoscute cupluri din opera lui Camil Petrescu- Ştefan Gheorghidiu şi Ela- din romanul  ,,Ultima noapte de dragoste, întâia noapte de război’’, iubirea surprinsă din perspectiva subiectivă a personajului narator, este situată sub semnul orgoliului şi al frustrării neîmplinirii în absolut. Prima parte a romanului dezvoltă tema iubirii ca experienţă de cunoaştere, prin intermediul rememorării protagonistului, dar destrămarea cuplului se produce în finalul cărţii.<br>
Cuplul Ștefan-Ela apare în prima parte a romanului, mai ales în capitolele II-VI. Factorul declanșator al rememorării îl constituie discuția de la popota ofițerilor despre dragoste și adulter, în care opinia conformistă a căpitanului Dimiu (Domnule, nevasta trebuie șă fie nevastă și casa, casă) și cea de apărător al dragostei a căpitanului Corabu (Dragostea-i frumoasă tocmai pentru că nu poate cunoaște nicio silnicie) sfârșesc prin a-i trezi lui Gheorghidiu vechi îndoieli și suferințe din dragoste. Discursul narativ devine din acel moment retrosepctiv, naratorul rememorând toate etapele relației cu Ela : tatonarea, curtarea, formarea cuplului, căsătoria, viața fericită în condiții modeste, momentele de declin, despărțirea.<br>
      Statutul social al lui Gheorgidiu suferă mai multe schimbări. Inițial este prezentat ca student la Filosofie, sărac , dar apreciat în mediul universitar. Ca tânăr căsătorit, are o existență modestă și fericită. După primirea moștenirii de la unchiul Tache,  este obligat să pătrundă în societatea bucureșteană și să se implice în afaceri. Refuză însă oportunismul mercantil și se detașează de cercul Elei. Se înrolează în armată, având  în a doua parte a romanului statutul de sublocotenent în armata română ce răspunde de plutonul IX ca vârf al avangardei. În final, rănit, lăsat la vatră, divorțează și cedează o parte din bunurile sale Elei.<br>
      Statutul social o prezinta pe Ela, initial, ca o studentă admirată și îndrăgită, care se îndragostește de Ștefan Gheorghidiu, student la Filozofie și cu care se căsătorește. Pe parcursul relației lor, ea intră în contact atât cu rudele soțului său, cât și cu alte persoane din societate, simțindu-se atrasă de partea mondenă a vieții. De asemenea, Ela ajunge să fie apropiată de Anișoara și de domnul G., dansatorul cu care Ștefan bănuiește că îl înșală. Dacă la început este blândă și inocentă, după primirea averii devine superficială, egoistă adulterină și ipocrită, toate aceste trăsături fiind atribuite prin ochii lui Ștefan.<br>
     Din punct de vedere psihologic, Gheorghidiu este un personaj caracterizat de un puternic conflict interior.  Orice aspect al existenței este pus sub lupa analizei și raportat la un sistem superior, absolut. Atunci când idealurile îi sunt contrazise de realitate, încearcă să stăpânească deziluzia prin luciditate, iar luciditatea îi alimentează drama. Se dovedește astfel o natură dilematică, ce încearcă să găsescă răspunsuri la întrebări legate de aspectele esențiale ale existenței.<br>
      Psihologic, Ela este o fire extrovertită cu o personalitate puternică și adaptabilă. Femeia este ipostaziată ca proiecţie a bărbatului ce descoperă cealaltă parte a soţiei, vulgară, departe de un ideal. Femeia este, în egală măsură, victima spiritului posesiv exacerbat al unui bărbat cu o ţinută elitistă în plan exclusiv intelectual.<br>
       Din punct de vedere moral, Gheorghidiu este un apărător al principiilor de viață și al adevărului. Inadaptarea vine din respingerea falsității și a meschinăriei. Detașează valoarea de nonvaloare, și are o ierarhie a lucrurilor pe care le respectă sau pe care le consideră nesemnificative. Transformarea sa este, de asemenea, de ordin moral. Descoperind darul vieții în sine și a solidarității umane, renunță să mai lupte pentru o  relație pusă sub semnul frivolității care l-a putut duce în pragul crimei.<br>
      Portretul moral al femeii reiese din caracterizarea făcută de Ștefan Gheorghidiu, în mod direct sau din gesturile și acțiunile acesteia, în mod indirect. Ela primește aprecieri contradictorii, în funcție de moment și de context. Ea este când „mereu copilăroasă, ca o cadână”, când „ceva uscat, fără viață”. La inceputul relației, imaginea sa este perfectă, fiind nu doar foarte frumoasă, ci și „mereu împăciuitoare și înțelegătoare”. Ea este o femeie pătimașă și dedicată, fiindu-i alături în orice clipă soțului ei.<br>
R2 Evidențierea, prin două episoade/citate/secvențe comentate, a modului ân care evoluează relația dintre cele două personaje<br>
     Pasiunea se adâncește în timp, iar cei doi întemeiază un cuplu admirat de ceilalți. Își trăiesc clipele de intimitate cu dăruire,  astfel relația dintre cei doi bazându-se  și pe un mentor spiritual , care întregește implicarea afectivă a amândurora. Fisura dintre cei doi îndrăgostiți se naște în urma apariției unei moșteniri, viața cuplului schimbându-se semnificativ. În final, ajunge să descopere o Ela lipsită de orice farmec, care nu îl mai atrăgea. Sentimentul înstrăinării este dublat de cel al indiferenței, astfel încât renunță cu ușurință la întreg trecutul său frământat și divorțează, cedându-i fostei soții o importantă parte din avere.<br>
 R2      O secvență semnificativă pentru relația dintre Ștefan și Ela este excursia la Odobeşti, moment ce reprezintă punctul de apogeu al cuplului. Aici,  Gheorghidiu începe să aibă o presimţire legată de soţia lui care îi acorda o prea mare atenţie unui anumit domn G. ( Grigoriade), care, crede protagonistul, îi va deveni ulterior amant. Mici gesturi, conversații schimbate între cei doi vor fi amplificate în conștiința personajului, care le analizează lucid, recunoscând că toată această durere pe care o simțea ,,venea din nimic”, adăugând însă că nu a fost niciodata gelos, ,,deși a suferit atât din cauza iubirii’’. După această excursie, relaţia lor devine un şir interminabil de despărţiri şi de împăcări.<br> 
     O altă secvență semnificativă pentru ilustrarea relației dintre cele două personaje este cea în care se deschide testamentul lăsat de unchiul lui Ștefan, avarul Tache. La acest eveniment participă toți membrii familiei, nerăbdători să își primească averea. Spre surprinderea tuturor, Ștefan primește o mare sumă din bani, dar el rămâne dezinteresat și neentuziasmat. În ciuda acestui fapt, Ela este foarte încântată și îl îndeamnă să ,,nu le cedeze nimic’’. Din această secvență reiese comportamentul lacom și materialist al Elei, contrar așteptărilor lui Ștefan. Această scenă relevă diferențele dintre cei doi. Atitudinea soției sale, care se implică cu îndârjire în discuțiile despre bani, îl surprinde în mod dureros, deoarece naratorul-personaj ar fi dorit ca ea să fie  „mereu feminină, deasupra discuțiilor acestea vulgare, plăpândă și având nevoie să fie protejată, nu să intervină atât de energic interesată”. După primirea moștenirii, Ela devine un alt om. Cu timpul, Stefan Gheorghidiu începe să conțtientizeze cu durere incompatibilitatea dintre el și soția sa.<br>
R3    Două elemente de structură și de compoziție ale romanului studiat, semnificative pentru relația dintre cele două personaje <br>
+Discurs narativ<br>
+Relatie incipit-final<br>
+Titlu<br>
+Acțiune<br>
+Tehnici narative<br>
+Conflict<br>
+Compozitie<br>
       Prin urmare, romanul ,,Ultima noapte de dragoste, întâia noapte de război’’ este un roman ionic, interbelic, modern și subiectiv care ilustrează drama interioară a protagonistului purtată pe două planuri, cel al iubirii compromise și cel al războiului.  Acesta cuprinde relația dintre cei doi îndrăgostiți, care reprezintă două destine incompatibile pe care iubirea le unește pentru un timp, dar pe care în final le separă.<br>

	</p>
	
	
	
</body>	
</html>