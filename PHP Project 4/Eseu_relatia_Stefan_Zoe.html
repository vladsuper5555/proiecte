<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>RELAȚIA DINTRE ȘTEFAN TIPĂTESCU ȘI ZOE</b></p>
	<p>
	Introducere<br>
Tema si motive<br>
     O.S.P. este o comedie de moravuri, în care autorul construiește o adevărată galerie tipologică de personaje cu punctul de plecare în teatrul clasic. Dintre acestea se distinge Ștefan Tipătescu, particularitățile de construcție a acestui personaj devenind reprezentative pentru viziunea autorului asupra lumii.<br>
R1         În ceea ce privește statutul social , Ștefan Tipătescu este prezentat în lista cu ,,Persoanele’’ de la începutul piesei. Cititorul află că acesta este prefectul județului, așadar unul dintre stâlpii puterii locale, cel mai important personaj în procesul electoral. El este superior celorlalți prin pregătire, avere, statut social, își folosește funcția ca privilegiu personal, în avantaj propriu, dovedind moravurile specifice clasei politice, pe fondul alegerilor pentru Camera Deputaților. În cadrul partidului, Trahanache este șef politic al puterii locale,  iar Tipătescu, reprezentant al puterii centrale. Poziția sa marcantă este doar aparentă, în realitatea comportamentului său este dictat de sentimentele de iubire pe care le manifestă față de Zoe.<br>
       Zoe Trahanache este, din punct de vedere social, soția lui Zaharia Trahanache și amanta lui Tipătescu, fiind singurul personaj feminin al lui Caragiale care reprezintă doamna distinsă și femeia voluntară din societatea burgheză, nefacând parte, ca celelalte eroine, din lumea mahalalelor. Ea intruchipează tipul cochetei adulterine, este inteligentă, autoritară, ambițioasă și își impune voința în fața oricui.<br>
        Din punct de vedere psihologic,  Tipătescu reprezintă un caracter slab, ușor influențabil. Personajul se autovictimizează , susținând că și-a sacrificat o carieră la centru ,,de dragul partidului și al lui Zoe’’. În realitate, el nu face nimic pentru  a-și  depăși condiția, fiind un adaptat la lumea în care trăiește. Are un comportament versatil, iar acest fapt se reflectă în schimbările de atitudine, trecând brusc de la calm la furie. Acționează, de cele mai multe ori, impulsiv, fără a se gandi la consecințele propriilor decizii. Astfel, fără a încerca să găsească o soluție la situația tensionată generată de pierderea  scrisorii, îi cere Zoei să fugă împreună, feriți de ochii lumii.<br>
      Din punct de vedere psihologic, Zoe Trahanache are capacități disimulatoare, având o relație în paralel cu Ștefan Tipătescu, fără ca soțul ei, Zaharia, să bănuiască ceva. Aceasta disimulează, de asemenea, fragilitatea tipic feminină, dorind să pară sensibilă și neajutorată, însă dovedindu-se a fi  o luptătoare aprigă, impunatoare și amenințătoare: "Am să lupt cu tine, om ingrat și fără inimă"<br>
       Din punct de vedere moral, Tipătescu are un comportament ce îl situează în afara sferei moralului. Deținând frâiele puterii,  prefectul întelege să conducă județul ca pe propria moșie. În acest sens, dispune arestarea, și apoi eliberarea lui Cațavencu, fără să aibă vreun temei legal. Mai mult, este dispus să îl susțină în alegeri pe contracandidatul politic doar pentru a o multumi pe Zoe. Cu aroganță, încearcă să-l mituiască pe Cațavencu, oferindu-i bani, funcții, moșia ,, Zăvoiu’’, dar refuzându-i ceea ce acesta își dorea –susținerea politică.<br>
      În ceea ce privește statutul moral, Zoe întruchipează tipul adulterinei, având o relație extraconjugală cu Ștefan Tipătescu, prefectul județului. Firea ei teatrală, prefăcută se remarcă în relația cu cei doi bărbați din viața sa, singura preocupare a acesteia este de a salva aparențele, de a-și păstra imaginea de femeie onorabilă. Pendulând între soț și amant cu inteligență și abilitate, conduce din umbră manevrele politicii, toți fiind conștienți de puterea și influența ei.<br>
R3     Un prim episod relevant pentru  relaţia între cei doi este cel din actul II, când Zoe, speriată de şantajul lui Caţavencu, încearcă să-l convingă pe Tipătescu să accepte condiţiile acestuia. Zoe trece de la lacrimi şi invocarea vulnerabilităţii poziţiei sale de femeie expusă blamării, la energice ameninţări, jucând cu abilitate cartea  şantajului sentimental. Tipătescu este dominat psihologic de la început până la sfârşit. Soluţiile sale- fuga în lume, ameninţările adresate lui Caţavencu-sunt lipsite de consistenţa realismului  şi ignorate de Zoe.<br>
        O altă secvenţă ce surprinde dinamica acestui cuplu este cea din actul IV, în care  Tipătescu şi Zoe întâmpină pe Agamiţă Dandanache, sosit pentru a-şi vizita colegul. Cu orgoliul încă alterat de încercarea de a se fi supus lui Caţavencu, Tipătescu apără pe Dandanache, care se dovedeşte decrepit, în faţa Zoei: “E simplu, dar e onest”. Femeia nu l-a iertat pentru îndărătnicia lui, şi îl face să se simtă vinovat, simţind încă ameninţarea scrisorii. Când Dandanache mărturiseşte fără reţineri periplul propriei scrisori de amor devenită armă de şantaj, cei doi sunt bulversaţi. Dandanache e, în limitarea lui, mai canalie decât Caţavencu, pentru că nu şi-a pus nicio clipă problema înapoierii scrisorii. După ce o linişteşte pe Zoe de dragul aparenţelor, Tipătescu are un monolog în care conştientizează deşertăciunea luptei sale cu Caţavencu: “Iaca pentru cine sacrific atâta vreme liniştea mea şi a femeii pe care o iubesc…” El recunoaşte astfel superioritatea intuiţiei feminine chiar în chestiunile de “politică”.<br>
+Titlu<br>
+Conflictul<br>
+Actiunea<br>
       În concluzie, comedia de moravuri ,,O.S.P’’ exprimă vocația de scriitor realist a lui Caragiale, nu numai prin spiritul de observație acut, și prin luciditatea cu care structurează lumea, ci și prin preocuparea pentru domeniul social. Obiectivitatea, veridicitatea realizată prin tehnica acumulării detaliilor, sunt esențiale acestei capodeopere. Personajele tipologice sunt supuse ridiculizării, râsul fiind considerat un mijloc de ameliorare a moravurilor.<br>

	</p>
	
	
	
</body>	
</html>