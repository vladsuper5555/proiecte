<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>ULTIMA NOAPTE DE DRAGOSTE, ÎNTÂIA NOAPTE DE RAZBOI</b></p>
	<p>
	
     Romanul interbelic evoluează  simultan pe  doua direcții: consolidarea romanului obiectiv și modernizarea romanului prin sincronizarea cu tendințele europene. Dacă pentru scriitorii realiști care abordează tematica socială, modelul rămâne Balzac, pentru   scriitorii   moderni   care   optează   pentru   romane   subiective,   modelul   îl constituie scriitorul francez Marcel Proust („În căutarea timpului pierdut”).<br>
        Reprezentant de seamă al perioadei interbelice, Camil Petrescu teoretizează în literatura noastră romanul modern de tip proustian și respinge romanul de tip tradițional, considerând că prin relatarea naratorului omniscient se confundă ,,o propunere de realitate’’ cu realitatea însăși. Pentru a evita confuzia, Camil Petrescu formulează estetica autenticității în conferința din 1935 în studiul ,,Noua structură și opera lui Marcel Proust’’: ,,Să nu descriu decât ceea ce vad, ceea ce aud, ceea ce înregistrează simțurile mele, ceea ce gândesc eu…(…) Eu nu pot vorbi onest decât la persoana întâi’’.<br>
Menirea scriitorului este de a dezvălui realitatea concretă „fără ortografie, fără stil și chiar fără caligrafie”, povestind „ca într-un proces verbal”. <br>
Noul  roman,  de  tip subiectiv,  este considerat  de  Nicolae Manolescu  roman ionic, caracterizându-se prin anularea omniscienței în favoarea narațiunii subiective la persoana I, cu focalizare internă și cu perspectiva „avec”, naratorul știind atât cât știu și personajele și prin multiplicarea și relativizarea perspectivelor narative. De asemenea, construcția unor personaje  individualizate cu   accent  pe  evoluția  psihologică  și   pe  universul conștiinței,  constituie   o   altă   trăsătură   a   romanului.   Ca   tipuri   de   romane   moderne   subiective,   se remarcă cel psihologic și cel al experienței. Aceste creații au drept obiectiv observația psihologica   și   investigarea   detaliată   a   vieții   interioare   și   analizează   problemele   de conștiința. Accentul cade asupra transformărilor interioare, a stărilor sufletești și uneori se analizează zonele obscure ale inconștientului.<br>
Așadar, noul tip de roman „a început sa creadă în autenticitate, cuvânt magic ce apare la Camil Petrescu, la Anton Holba, la Mihail Sebastian și la Mircea Eliade. Analiza și confesiunea au alungat creația. Din epos obiectiv romanul a devenit uneori jurnal”. (N. Manolescu)<br>

         C. Petrescu a înnoit romanul interbelic prin sincronizarea cu literatura, psihologia și filosofia epocii. El preia din literatura franceză tehnici narative moderne (M. Proust, A. Gide), iar din filosofie și psihologie conceptele de ,,primatul conștiintei’’( E. Husserl) și ,,durata interioară’’ (H. Bergson). Autorul pledează pentru o literatură caracterizată prin autenticitate, substanțialitate și anticalofilism.<br>
Opera  Ultima   noapte   de   dragoste,   întaia   noapte   de   război  este   un   roman modern, subiectiv, de analiza psihologica, considerat „o scriere în care arta analizei câștiga unul dintre succesele ei cele mai mari” (T. Vianu).<br>

        Este un roman psihologic prin :  temă, prin conflictul interior, protagonist (o conștiință problematizantă), prin utilizarea unor tehnici ale analizei psihologice (introspecție, monologului interior, memoria afectivă, fluxul conștiinței), interpretările evenimentelor sunt mai importante decât evenimentele concrete, construcția subiectului nu mai respectă ordinea cronologică.<br>
            Este un roman modern prin unicitatea perspectivei narative, fluxul conștiinței, memoria afectivă, narațiunea la persoana I, luciditatea autoanalizei, timpul prezent și subiectiv , anticalofilism, autenticitate, monologul interior; accentul nu se pune pe acțiune, ci pe conflictul interior, pe analiza stărilor de conștiintă, pe tipologia intelectualului.<br>
            C. Ciopraga considera romanul o ,,monografie a îndoielii’’,   G. Călinescu vede opera ca pe ,, monografia unui element psihic,… gelozia’’, iar  T. Vianu- ,,povestea studentului în filozofie, Ștefan Gheorghidiu, care odată cu războiul trăiește agonia și moartea iubirii lui’’.
             De asemenea, viziunea asupra lumii și modernitatea romanului sunt puse în lumină și prin elemente de structură și compoziție: tehnici narative (tehnica memoriei involuntare, tehnica jurnalului) , perspectiva narativă, relația incipit-final.
               Opera se încadrează în modernism prin:  analiza psihologică, caracterul citadin, tema generată de experiența individuală ( condiția intelectualului, a inadaptării omului superior la o lume mediocră, iubirea, războiul, boala, moartea etc.); faptul că opera se orientează spre universul interior, spre orizontul conștiinței, spre eul subiectiv, narațiunea homodiegetica (la pers. I), subiectul este nelinear alcătuit ca sumă de experiențe trăite de eul narator, ca ,, dosare de existență’’.<br>
Romanul este scris la persoana I sub forma unei confesiuni a personajului narator<br>
Stefan Gheorghidiu, care trăiește două experiențe fundamentale anticipate de titlu. Cele două secvențe ale titlului anticipează structura duală a cărții, unitatea operei fiind asigurată de perspectiva unică a conștiinței personajului narator.<br>
Geneza operei are la bază propria experiență a autorului, care a fost înrolat ca ofițer<br>
în Primul Război Mondial și a redactat un jurnal, titlul inițial al romanului fiind „Proces verbal   de   dragoste   și   de   război”.   În   plus,   Camil   Petrescu   s-a   documentat   adunând informații din ziarele vremii și din diferite documente ale epocii.<br>

           O trăsătură relevantă pentru noul roman al sec. al XX-lea este substantialitatea identificată prin faptul ca narațiunea reflectă  esența concretă a vieții, structurându-se pe o pasiune, iar personajele sunt exemplificări ale unor principii, niște conștiințe individuale. (SUBSTANTIALITATEA  este  concepția conform căreia literatura trebuie să reflecte esența concretă a vieții: iubirea, gelozia, mândria rănită, orgoliul umilit, cunoașterea, dreptatea, adevărul, demnitatea, acele categorii morale absolute).<br>
        O altă notă definitorie a romanului este autenticitatea care presupune reflectarea realității prin propria conștiință și are drept marcă narațiunea la pers I, cu focalizare exclusiv internă, ce presupune existența unui narator implicat ( identitatea între planul naratorului și cel al personajului). Punctul de vedere unic și subiectiv al personajului-narator care mediază între cititor și celelalte personaje, îl determină pe cititor să cunoască despre ele atât cât știe și personajul principal. De aceea, de exemplu, cititorul nu se poate pronunța asupra fidelității sau infidelității personajului feminin ,Ela, pentru ca aceasta este prezentată doar din perspectiva protagonistului. Insă, situarea eului narativ în centrul povestirii conferă autenticitate, iar faptele și personajele sunt prezentate ca evenimente interioare, interpretate, analizate. <br>  
R2         Temele în jurul cărora s-a construit intreaga acțiune sunt: iubirea, războiul, cunoașterea, setea de absolut, moștenirea, existența societății bucureștene în preajma Primului Război Mondial.<br>
C. Petrescu : « În fața morții și în dragoste, omul apare în autenticitatea lui ».
            O prima scenă  semnificativă pentru tema romanului o reprezintă discuția de la popota ofițerilor despre dragoste și fidelitate, pornind de la un fapt divers aflat din presă: un barbat care și-a ucis soția infidelă a fost achitat de tribunal. Această discuție declanșează memoria afectivă a protagonistului și îi trezește amintiri legate de cei doi ani și jumătate de căsnicie cu Ela. Capitanul Dimu, ardelean conformist, împărtășește opinia juraților (,,Nevasta trebuie să fie nevastă și casa, casă’’), în timp ce căpitanul Corabu, un tânăr format la școala germană și considerat ,,spaima regimentului’’, este adeptul exprimării libere a sufletului omenesc (,,Cu ce drept să ucizi o femeie care nu te mai iubește?’’). Pentru capitanul Floroiu ,,dreptul la dragoste e sfânt…unei femei trebuie să-i fie îngăduit să-și caute fericirea’’. Aceste opinii pornite din exterior sau bazate pe argumente raționale vin în contradicție cu intervenția lui Stefan Gheorghidiu, care reflectă o convingere bazată pe o experiență sentimentală dură. Astfel, Stefan Georghidiu îi combate, deoarece el a suferit îndelung și vorbește din propria experiență: ,,…o iubire mare e mai curând un proces de autosugestie… Trebuie timp și trebuie complicitate pentru formarea ei… Orice iubire e ca un monodeism, voluntar la început, patologic pe urmă.’’ Evenimentul exterior (discuția de la popotă) declanșează rememorarea unor întâmplări sau stări. Personajul-narator, prin intermediul memoriei involuntare, își rememorează iubirea.<br>
         O alta scena relevantă pentru tema romanului este cea din capitolul ,,Ne-a acoperit pământul lui Dumnezeu’’ prin care se ilustrează absurdul războiului și tragismul confruntării cu moartea. Asa cum afirma și criticul literar D. Micu ,, Absolutul morții eclipsează absolutul iubirii’’. Imaginea războiului este demitizată. Frontul înseamnă haos, mizerie, măsuri absurde, învalmășeală,dezordine ,,…romanul reflectă, mai curând, aspectele neglijate și neglijabile ale războiului, frigului, durerile de stomac, întâmplările comice și absurde…’’( N. Manolescu).  Viața celor care luptă ține de hazard, eroismul este înlocuit cu spaima de moarte care păstrează doar instinctul de supraviețuire și automatismul. ,, Nu mai e nimic omenesc în noi’’. Drama colectivă a războiului pune în umbră  drama individuală a iubirii.<br>
  R3      Relavantă pentru construcția textului este și perspectiva narativă. Aceasta  este subiectivă, naratorul-personaj  este implicat, viziunea este ,,împreuna cu’’, ,,focalizarea interna’’. Perspectiva narativă este homodiegetica.<br>
        În plus, discursul narativ este construit prin tehnica planurilor paralele (iubirea dintre Ștefan Gheorghidiu și Ela); experiența rșzboiului trăită de Gheorghidiu), acronie, analepsă (rememorarea poveștii de iubire definește categoria timpului: timpul narării este cronologic, prezentul frontului și timpul narat este psihologic, trecutul poveștii de iubire care, rememorat, devine prezent), alternanța ( Ștefan Gheorghidiu este un personaj comun planurilor). Punctul de vedere al naratorului-personaj este unic și subiectiv.<br>
 R3      De asemnea,  conflictele se împart în două categorii: interior -conflictul psihologic și cel cognitiv, care conduc la o criză de valori: iubirea îți pierde rangul de valoare absolută și este înlocuită cu revelații ca prietenia bărbătească (camaraderia), solidaritatea, responsabilitatea. Conflictul exterior, de ordin moral , reliefează relația personajului cu societatea, accentuând același orgoliu al respingerii și plasându-l în categoria inadaptaților social.<br>
         Spre deosebire de romanele tradiționale, în care conflictul se desfășoară la nivelul exterior între diverse personaje, în romanul lui C. Petrescu conflictul este interior și se produce în conștiința personajului-narator, care trăiește stări și sentimente contradictorii în ceea ce o privește pe soția sa, Ela. Acest conflict este generat de raporturile pe care protagonistul le are cu realitatea. Gheorghidiu trăiește cu iluzia că s-a detașat de aceasta, însa tocmai această realitate în care nu vrea să se implice va produce destrămarea cuplului. Implicarea Elei în lumea mondenă pe care o disprețuiește și de care vrea să rămână detașat reprezintă principalul motiv al rupturii dintre Ștefan și Ela. Este pusă, astfel, în evidență discrepanța dintre aspirațiile tânarului filosof, însetat de absolut și realitatea care îl înconjoară.<br> 
          Structural, romanul se realizează prin interferența a două planuri narative care sunt supraetajate: planul conștiinței personajului-narator și planul realității obiective, imediate.<br>
          Planul conștiinței personajului-narator dezvăluie o realitate interioară. În acest plan alternează palierul narativ (al evenimentelor rememorate din care se reconstituie povestea de iubire) cu cel analitic  (în care sunt ,,radiografiate’’ stările de conștiință, se analizează sentimentul geloziei, se formulează judecăți de valoare).<br>
         Planul realității obiective, imediate este centrat pe existența societății bucureștene (mediul studențesc, lumea oamenilor de afaceri, a vieții politice și a celei mondene) și apoi pe viziunea demitizantă a războiului. Acestă este ,,stratul’’ narativ care este dublat de un ,,strat’’ analitic (reflecțiile eului- conștiintă, notarea minuțioasă a reacțiilor interioare).<br>
          Acestor două planuri li se adaugă un plan auctorial (notele infrapaginale).<br>
          Fundalul romanului este realizat ca frescă socială, așa cum se ântamplă în romanele realiste. Este conturat spațiul citadin, ân care traiește o lume eterogenă, mediocrî, perfect adaptată: bogați avari, afaceriști analfabeți, politicieni abili. Țelul suprem este banul ce se poate obține prin afaceri (asa cum procedează Vasile Lumânăraru) sau printr-o căsătorie convenabilă (cum a procedat unchiul Tache). Moștenirea este vânată de toți, ca la Balzac. Apare un tip nou, politicianul consacrat (Nae Gheorghidiu) și noi teme de dezbatere: politica și războiul. Armata este ilustrată prin tipuri de ipostaze de ofițeri și soldați, prin descrierea detaliată a frontului și a războiului. Viata mondenă a capitalei este descrisă prin obiceiurile celor bogați: serate, petrceri, distracții superficiale etc.<br>
                     Un alt element definitoriu îl reprezinta  relația incipit-final.  Incipitul este modern cu intrări multiple: descriptive, de orientare (situează acțiunea într-un  cronotop real ,, În primavera anului 1916  , ca sublocotenent proaspăt, întâia dată concentrat, luasem parte, cu un regiment de infanterie din capitală,la fortificarea văii Prahovei, între Bușteni și Predeal’’) și de tipul ,,punerii în abis’’ ( instituie modelul narațiunii autodiegetice și ,,spațiului’’ simbolic al conștiinței, lucidității).<br>
           În plus, incipitul estompează distincția realitate-ficțiune : introduce cititorul în universul operei, fixează precis coordonatele spațio-temporale în capitolul I (,,La Piatra Craiului, în munte’’), introduce direct personajul-narator (,,sublocotenent proaspăt”), precizează contextul ( intrarea României în război; imaginea frontului, demitizarea războiului, inutilitatea). Incipitul corespunde timpului narat, cronologic. (,,La 10 mai, în același an, eram mutat în regimentul XX (…)’’)<br>
          Finalul este deschis (eroul se desparte de ,,tot trecutul’’ și poate avea un nou început) și permite adaugarea unui epilog târziu în romanul ,,Patul lui Procust”, în notele de subsol în  care se vorbește despre dezertarea, prinderea, judecarea și condamnarea lui Gheorghidiu la ocnă pe viață.<br>
         De asemenea, finalul este unul deschis, tehnica de construcție specifică romanului modern, scoate cititorul din universal operei.<br>
         Incipitul este simetric cu finalul prin raportul dintre timpul cronologic și cel psihologic.<br>
       Și  titlul este  un aspect important în construcția discursului narativ. Romanul este unul analitic, dezvăluind compoziția bipolară, care se regăsețte la nivelul capitolelor VI  (Cartea I) si I (Cartea a II-a). Cei doi termeni generici, dragostea și războiul, sunt așezați cronologic și punctează nu numai faptele, ci și procesul de autocunoaștere a protagonistului, ajutându-l pe acesta să-și regândească întregul sistem de valori. Titlul insistă prin repetitie aspura substantivului ,,noapte’’, dar cu sensuri diferite. Dacă în prima apariție acesta face referire la framântările îndragostitului obsedat de ideea trădării, dar care vrea să afle adevărul despre cea pe care o iubește, în cea de-a doua apariție sugerează sensul cu adevarat tragic al existenței: confruntarea cu moartea. Astfel, titlul numește temele romanului și trasează liniile compoziției.<br>
         De asemenea, titlul este alcătuit din substantivul ,,noapte’’, care se repetă și trimite atât la un timp cronologic (noaptea de dragoste de la Câmpulung și noaptea când românii intră în război), cât și la un timp psihologic, subiectiv, care sugerează incertitudinea în care se zbate Ștefan, întunericul firii umane. Substantivul ,,război’’ poate avea valoarea denotativă (Primul Război Mondial) și conotativă (personajul trăiește un ,,război’’ interior). Cele două adjective ,,ultima’’ și ,,întaia’’ sugerează disponibilitatea personajului-narator de a depăși drama iubrii ănșelate în asteptari, de a intra ăn alte experiențe de cunoaștere.<br>
           Compozitional, romanul este alcătuit din două părți. Prima parte este în întregime ficțională și este formată din 6 capitole (La Piatra Craiului în munte; Diagonalele unui testament; E tot filosofie; Asta-i rochia albastră; Între oglinzi paralele; Ultima noapte de dragoste) și reprezintă rememorarea iubirii matrimoniale eșuate dintre Ștefan Gheorghidiu și Ela.<br>
          Partea a doua, respectiv a doua carte, valorifică jurnalul de campanie al autorului, articole ce oferă autenticitate textului. Este format din 7 capitole (Întaia noapte de razboi; Fata cu obraz verde, la Vulcan;  Intamplari pe valea Oltului; Post înainte la Cohlam; Ne-a acoperit pământul lui Dumnezeu; ,,Wer Kann Rumänien retten?’’ ; Cine salvează România?; Comunicat apocrif) și este construită sub forma jurnalului de campanie al lui Gheorghidiu și urmarește experiența de pe front, în timpul Primului Război Mondial.<br>
         Formula narativă este cea a romanului în roman (romanul iubirii este  inserat în romanul războiului).<br>
           Prezența unui singur eu narator în a cărui conștiință se reflectă atât evenimentele unui timp istoric, real cât și cele rememorate, ale unei durate interioare.<br>
         Artificiul compozițional : Capitolul I se constituie ca o premisă care motivează, în plan artistic, ieșirea din timpul obiectiv și intrarea în timpul psihologic.<br>
          Un alt element definitoriu în construcția discursului narativ este construcția narativă, organizată pe principiul compozitional al memoriei involuntare declanșate de o dezbatere și un conflict de idei: discuția polemică despre iubirea de la popota ofițerilor regimentului  XX.<br>
           Romanul debutează printr-un artificiu compozițional. Acțiunea din cap I  (,,La Piatra Craiului, în munte”’) este posterioară întamplărilor relatate în restul Carții I. Acest capitol pune în evidență cele două planuri temporale din  discursul narativ: timpul narării (= prezentul frontului) și timpul narat (=trecutul poveștii de iubire).<br>
           Acțiunea cap al II-lea, ,,Diagonalele unui testament” debutează abrupt (,,Eram însurat de doi ani și jumătate cu o colegă de la Universitate și bănuiam că mă înșeală’’) și reprezintă retrospectiva iubirii dintre Gheorghidiu și Ela.<br>
         Acțiunea romanului este discontinuă, deoarece se împletește timpul prezent cu rememorarea trecutului.<br>
Stilul romanului se caracterizează prin anticalofilism și susține autenticitatea limbajului care diferă în funcție de statutul personajelor. Scriitorul condamnă, astfel, artificialitatea limbajului folosit de ofițeri și modul lor de a vorbi teatral și fals.<br>
           Prin urmare, romanul ,,Ultima noapte de dragoste, întaia noapte de război’’ este un roman ionic, interbelic, modern și subiectiv care ilustrează drama interioară a protagonistului purtată pe două planuri, cel al iubirii compromise și cel al războiului.<br>

	</p>
	
	
	
</body>	
</html>