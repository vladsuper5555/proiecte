<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>OTILIA MĂRCULESCU</b></p>
	<p>
	Otilia este personajul feminin principal al romanului „Enigma Otiliei” și eponim, deoarece îi dă numele acestuia. Este tipul cochetei („sunt sentimentală”, „toate femeile sunt superficiale și singurul meu merit e că-mi dau seama de asta”). Are o prezență complexă și enigmatică, în continuă devenire, se înscrie în „eternul feminin și în clipă” (Constantin Ciopraga), fiind cel mai modern personaj al romanului.<br>
     George Călinescu afirmă despre Otilia: „[...] în planul poematic Otilia este eroina mea lirică, proiecția mea în afară, o imagine lunară și feminină [...], e fondul meu de ingenuitate și copilărie [...]. Eroina este tipizarea mea fundamentală, în ipostaza feminină. Otilia este oglinda mea de argint”. (George Călinescu - Esența realismului)<br>
       Statutul social al acesteia este incert, ea fiind fata din prima căsătorie a celei de-a doua soții a lui Costache Giurgiuveanu, acesta amânând adoptarea ei după moartea mamei sale. Este respinsă de clanul Tulea, în ciuda faptului că este indiferentă față de averea lui moș Costache. Fiind studentă la Conservator, are temperament de artistă, studiază pianul și alege să citească reviste și cărți franțuzești. Biografia eroinei este singulară și enigmatică: este iubită de Moș Costache, Pascalopol, Felix, dar trăiește drama singurătății și a incertitudinii viitorului. După ce moare Moș Costache,  Aglae o alungă din casă și Otilia acceptă protecția lui Pascalopol, căruia îi devine soție.<br>
       Statutul psihologic al tinerei este marcat de faptul că a rămas orfană, și de viața ei în casa Giurgiuveanu. Aglae o consideră o amenințare în ceea ce privește moștenirea bătrânului, dar comportamentul frumos al Otiliei rămâne neschimbat față de clanul familiei Tulea, deși este silită să le facă față atacurilor. Personalitatea ei este în formare, fiind sensibilă, imprevizibilă, chiar capricioasă; o imagine a misterului feminin și, totodată, reprezintă  un ideal de feminitate pentru Felix și Pascalopol.<br>
      In ceea ce priveste statutul moral, Otilia este o adolescentă nonconformistă, capricioasă, instabilă, matură, cu o judecată de mare subtilitate, o intuiție remarcabilă, frivolă în aparență, cochetă, fascinată de mirajul luxului și exoticului. Are convingerea fermă că într-o lume a bărbaților, o fată fără zestre își poate afla un loc acceptabil doar prin lumina frumuseții ei, a tinereții, spiritului și sensibilității. Otilia se comporta adecvat fiecărei situații, fiecărui om: este copilăroasă și nebunatică alături de Pascalopol, tandră și protectoare cu Felix, veselă, grijulie, generoasă cu Moș Costache, ironică și distantă față de clanul Tulea.<br>
    Principala trăsătură a Otiliei, atât la nivel psihologic, cât și la nivel comportamental este inconsecvența.<br>
      O scenă relevantă în acest sens este cea în care Felix intră în camera Otiliei. Dezordinea îl atrage, conducându-l către un univers spiritual al ascunzișului feminin. Acest moment marchează începerea unui traseu afectiv sinuos la finalul căruia cei doi se redescoperă: Felix-matur și Otilia-independentă. Felix nu reușește să o înțeleagă pe fată, deoarece mintea sa rațională nu poate accepta schimbările bruște de comportament ale acesteia. Mai mult, dacă Otilia ar fi interpretata exclusiv pornind de la primele scene ale romanului, prin rochia dantelată, prin parul buclat, prin camera dezordonată, Otiliei i s-ar potrivi tipul cochetei. Aceasta își dezvaluie complexitatea pe parcursul acțiunii, în descrierea ei fiind utilizată tehnica reflectării poliedrice: ea este „fe-fe-fetița cuminte” a lui Moș Costache, o enigmă și eternul feminin pentru Felix, „o stricată” și „o dezmățată” pentru Aglae, „o fată cu spirit practic” pentru Stănică.<br>
     O altă scenă relevantă este cea în care Felix îi mărturisește, prin intermediul unei scrisori, Otiliei că o iubește. Pentru că Otilia nu reacționează, Felix fuge de acasă. Otilia îl caută peste tot și îl găsește în parc, stând pe o bancă încărcată cu zăpadă. Aceasta discută cu Felix, dar are un comportament la fel de neclar și misterioas, ceea ce lasă în sufletul lui Felix dezamăgire și suferință când îi spune: „Ți-am spus eu că nu te iubesc? Nu ți-a zis nimeni că te urăște!”.<br>
      Un element de structură relevant pentru construcția personajului îl reprezintă modalitățile de caracterizare. Acestea sunt multiple, atât directe, cât și indirecte, atât clasice, cât și moderne.<br>
     Personajul este realizat în manieră modernă prin reflectare poliedrică/ tehnica oglinzilor paralele și comportamentism (cititorul are acces la psihologia personajului doar prin faptele, gesturile și replicile sale).<br>
      Reflectarea poliedrica presupune caracterizarea directă din perspectiva altor personaje: Costache o consideră „fe-fetița mea”, Otilica cea scumpă care îi luminează bătrânețea și singurătatea ; Aglae si Aurica o numesc „orfană”, „stricată”, „dezmățata ce sucește mințile bărbaților”, „amenințare” ; Pascalopol o consideră femeie capricioasă, „cu un temperament de artistă”, o percepe ca o fiica/soție, o tânără strălucitoare, cu un suflet capricios de artistă dezinteresată de latura practică a vieții, având nevoie să fie protejată ;  Felix afirmă că Otilia este femeia ideală/sora, „iubirea absolută”, „admirabilă”, „o fată superioară pe care n-o înțeleg” ; iar Stănică consideră că Otilia este „o partidă bună”, „fată faină și deșteaptă”, care știe să se descurce în viață.<br>
Personajul este caracterizat în mod direct de narator  „capul prelung și tțnăr, încărcat cu bucle, căzând până la umeri”.<br>
Otilia se autocaracterizează „Eu sunt o zăpăcită, nu știu ce vreau”, „sunt ușuratică, mi-e frică”, „noi, fetele, suntem mediocre și singurul meu merit este acela că-mi dau seama de asta”.<br>
  George Călinescu o definește drept „exuberantă și reflexivă, cultă, nebunatică, serioasă, furtunoasă, meditativă, muzicantă”.<br>
    Comportamentul reiese din caracterizarea indirectă prin fapte si atitudine. Fata este spontană, debordantă, optimistă, cu bucurie de viață (cântă la pian, aleargă prin grădină, aleargă cu Felix pe moșia lui Pascalopol etc), da dovadă de candoare și rafinament, copilărie și maturitate, capriciu și  devotament, inconștiență și luciditate. Insumează toate crizele și contradicțiile, toate neputințele și victoriile omului modern.<br>
Biografia eroinei este singulară și enigmatică : a rămas orfană, îl are drept tutore pe Costache Giurgiuveanu, care dorește să o înfieze, dar amțna împlinirea acestei decizii. Este iubită de moș Costache, Pascalopol, Felix, dar trăiește drama singurătății și a incertitudinii viitorului. După ce moare moș Costache, Aglae o alungă din casă și Otilia acceptă protecția lui Pascalopol, căruia îi devine soție.<br>

    



	</p>
	
	
	
</body>	
</html>