<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>ȘTEFAN TIPĂTESCU</b></p>
	<p>
	Introducere<br>
Tema si motivele literare<br>
          O scrisosre pierdută este o comedie de moravuri, în care autorul construiește o adevarată galerie tipologică de personaje cu punctul de plecare în teatrul clasic. Dintre acestea se distinge Ștefan Tipătescu, particularitățile de construcție a acestui personaj devenind reprezentative pentru viziunea autorului asupra lumii.<br>
Stefan Tipatescu are un statut privilegiat între celelalte personaje de care se detașează prin ironie și o perspectivă axiologică asupra valorilor morale, deși el însuși le încalcă. Față de o societate haotică în manifestări și degradată, el își permite o judecată critică: “Ce lume!”. Personajul poate fi încadrat în tipul junelui- prim din teatrul clasic, dar se identifică foarte bine și cu parvenitul din realism.<br>
Este un personaj plat, fără a ieși din tiplogie. El emite o judecată critică și aspră.<br>

R1         În ceea ce privește statutul social, acesta este prezentat în lista cu ,,Persoanele’’ de la începutul piesei. Cititorul află că Ștefan Tipătescu este prefectul județului, așadar unul dintre stâlpii puterii locale, cel mai important personaj în procesul electoral. El este superior celorlalți prin pregătire, avere, statut social, își folosește funcția ca privilegiu personal, în avantaj propriu, dovedind moravurile specifice clasei politice, pe fondul alegerilor pentru Camera Deputatilor. În cadrul partidului, Trahanache este șef politic al puterii locale,  iar Tipătescu, reprezentant al puterii centrale. Poziția sa marcantă este doar aparentă, în realitate comportamentul său este dictat de sentimentele de iubire pe care le manifestă fața de Zoe.<br>
           Din punct de vedere psihologic, reprezintă un caracter slab, ușor influențabil. Personajul se autovictimizează , susținând ca și-a sacrificat o carieră la centru ,,de dragul partidului și al lui Zoe’’. În realitate, el nu face nimic pentru  a-și  depăși condiția, fiind un adaptat la lumea în care trăiește. Are un comportament versatil, iar acest fapt se reflectă în schimbările de atitudine, trecând brusc de la calm la furie. Acționează, de cele mai multe ori, impulsiv, fără a se gândi la consecințele propriilor decizii. Astfel, fără a încerca să găsească o soluție la situația tensionată generată de pierderea  scrisorii, îi cere Zoei să fugă împreună, feriți de ochii lumii.<br>
           Din punct de vedere moral, are un comportament ce îl situează în afara sferei moralului. Deținând frâiele puterii,  prefectul înțelege să conducă județul ca pe propria moșie. În acest sens, dispune arestarea, și apoi eliberarea lui Cațavencu, fără să aibă vreun temei legal. Mai mult, este dispus să îl susțină în alegeri pe contracandidatul politic doar pentru a o mulțumi pe Zoe. Cu aroganță, încearcă să-l mituiască pe Cațavencu, oferindu-i bani, funcții, moșia ,, Zăvoiu’’, dar refuzându-i ceea ce acesta își dorea –susținerea politică.<br>
    Ştefan Tipătescu este prezentat încă din lista cu Persoanele de la începutul piesei în funcţia de prefect al judeţului. Superior celorlalţi prin pregătire, avere, statut social, Tipătescu are aere senioriale şi îşi foloseşte funcţia învestită  ca privilegiu  personal, în  avantaj propriu, dovedind  moravurile specifice clasei politice, pe fondul alegerilor pentru Camera Deputaţilor . În cadrul partidului, Trahanache este şef politic al puterii locale- “prezidentul”, iar Tipătescu- reprezentant al puterii centrale.  El întruchipează în comedie tipul donjuanului, al primului amorez, redus în manieră clasică la câteva trăsături dominante.  Prietenul cel mai bun al lui Zaharia Trahanache, Tipătescu o iubeşte pe soţia acestuia, Zoe, chiar de la o jumătate de an după ce ea se căsătoreşte cu neica Zaharia, după cum observă acesta cu naivitate : „pentru mine să vie să bănuiască cineva pe Joiţica, ori pe amicul Fănică, totuna e… E un om cu care nu trăiesc de ieri, de alaltăieri, trăiesc de opt ani, o jumătate de an după ce m-am însurat a doua oară. De opt ani trăim împreună ca fraţii, şi niciun minut n-am găsit la omul acesta măcar atâtica rău.<br>

       Trăsăturile dominante ale personajului sunt impulsivitatea și caracterul slab.<br>
        O scena relevantă este cea în care Zaharia Trahanache vine la Tipătescu înainte de ,,dejun’’ contrar obiceiului. El îi spune ca fusese la sediul ziarului ,,Răcnetul Carpaților’’ la invitația lui Nae Cațavencu. Acesta i-a arătat o scrisoare compromițătoare, în schimbul căreia dorea nominalizarea pe listele pentru Camera Deputaților. Daca nu obține candidatura, acesta urma să publice scrisoarea. Ștefan Tipătescu este tulburat și amenință că îl omoară pe ,,ticălos’’, dar Trahanache îl liniștește spunându-i ca este plastografie. Cu toate că în bilet nu era  menționat niciun nume de familie și se încheia cu ,,vino la cocoșelul tău care te adoră și te sărută de o mie de ori, Fănică’’, niciun personaj nu pare să se îndoiască de identitatea ,,cocoșelului’’ și nici de cea a destinatarului.<br>
            O altă secvenţă care evidenţiază caracterul protagonistului se afla în actul al II-lea, după ce Caţavencu este arestat şi adus în casa prefectului. Tipătescu încearcă să recupereze scrisoarea pierdută prin oferirea unor funcţii importante oponentului : avocat al statului, primar, chiar şi o moşie din marginea oraşului. Negocierea îl identifică pe prefect ca voinţă  ce are la dispoziţia sa judeţul. Ascunzându-şi cu greu dispreţul şi furia în umbra ironiilor,  când Caţavencu refuză, şi pretinde mandatul de deputat,  Tipătescu izbucneşte şi devine  necontrolat, ameninţând că îl ucide cu bastonul. În final, înfrânt de voinţa Zoei, şantajat sentimental, capitulează.<br>

R2            Este caracterizat direct de Trahanache  ,,E iute’’, ,,N-are cumpăt. Aminteri bun băiat, deștept, cu carte, dar iute, nu face pentru un prefect’’; de Cațavencu ,,vampir, unul care suge sângele poporului’’, ,,prefectul asasin’’; de Pristanda ,,moșia moșie, foncția foncție, coana Joițica, coana Joițica: trai neneaco, cu banii lui Trahanache’’ (avere, putere, iubire). Personajul este caracterizat direct de către autor și prin intermediul didascaliilor: ”nervos”, ”impacient”, ”fierbând”, ”puțin agitat”, ”disperat își frânge mâinile”.<br>
Caracterizarea indirectă reiese din  gesturi, atitudini, mimică, ton, din propriile acțiuni, gânduri și simțiri, prin intermediul mediului social în care trăiește; prin relațiile lui cu celelalte personaje și prin nume. Astfel, Tipătescu dovedeşte  conștiința inechității și falsității sistemului electoral, amendându-l, fără putința de a i se opune sau de a-l modifica. De fapt, până la a fi victima lui, trăieşte o voluptate a jocului politic, dovedind abilitate în a anticipa şi contracara mişcările adversarilor. Posesor al unui statut privilegiat, personajul se detașează ușor de acest univers de marionete, fiind singurul capabil de ironie, calitate a spiritului rar intalnită la eroii comediilor lui Caragiale. Cetățeanului turmentat îi răspunde: „la alegatori ca d-ta, cu minte, cu judecata limpede, cu simț politic nu se poate mai bun reprezentant decat d. Cațavencu (apăsând) onorabilul  d. Cațavencu!”<br>
Ştefan Tipătescu  este un personaj aparte în raport cu ceilalți indivizi printre care se mișcă, dar rămâne un tip reprezentativ pentru o anumită categorie socială a vremii. Liniile de forţă care îl conturează îl fac la fel de condamnabil ca și pe ceilalți, asupra cărora are însă avantajul poziției  şi al unui plus de luciditate. Zoe îl atrage cu farmecul ei și simte o reală pasiune și afecțiune pentru ea, dar nu înceară niciun fel de remușcare și nu-şi face scrupule la ideea că aceasta este soția celui mai bun amic al său, chiar dacă el, e drept, are o vârstă destul de înaintată. Şi Tipătescu face parte din lumea „fără moral și fără prinţip” despre care vorbeşte Trahanache. Personajul suportă un statut oarecum diferențiat de al celorlalți, dar, în fond, el nu face decât să completeze galeria indivizilor care fac din aceasta capodoperă a lui Caragiale o oglindă a modului în care se desfășurau alegerile într-un sistem politic corupt, reper al temei realiste a textului.<br>

           Caracterizarea indirectă se face prin nume, Tipătescu fiind derivat de la substantivul ,,tip’’ care arată banalitatea. Acesta este alăturat prenumelui Ștefan, diminutivat ,,Fănică’’ în text și fixând tipologia junelui-prim. Este corupt, deoarece tolerează afacerea lui Ghiță Pristanda cu steagurile, se folosește de polițist în rezolvarea unor probleme personale sau ale partidului: spionarea dascălilor, crearea ambuscadei din timpul discursului, arestarea lui Cațavencu.<br>
         Este grandoman, trăiește cu sentimentul ratării carierei politice în capitală, își afirmă superioritatea în fața lui Farfuridi și Brânzovenescu și le reproșează ca nu-i apreciază eforturile de a le organiza partidul și județul. În realitate, cariera politică a lui Tipătescu a fost sprijinită de Trahanache, cu care este prieten de opt ani de zile.<br>
              Este laș, irațional, disimulat. Îi propune Zoei să fugă cu el, nu din dragoste, ci din lașitate. Este irațional pentru că nu se gândește la consecințele acțiunii sale, însă Zoe îl avertizează asupra  posibilității de a-și pierde statutul social și de a-și rata cariera. Se preface ca nu știe nimic despre scrisoarea pierdută de Zoe, dar reacțiile și cuvintele sale îl trădează.<br>
                Personajul este caracterizat atât direct, cât și indirect. Trăsăturile de caracter ale lui Ștefan Tipătescu  reies îndeosebi din gesturi, fapte, atitudini sau relația cu celelalte personaje, precum și din numele pe care îl poartă. Dialogul, ca mod de expunere principal, devine o modalitate prin care personajul se comunică. Originalitatea lui Caragiale se reflectă în individualizarea personajelor prin onomastică și limbaj.  De exemplu, prenumele prefectului face trimitere la personalitatea marcantă a lui Ștefan cel Mare , în timp ce numele său, derivat cu cel mai banal sufix din onomastica românească ,,-escu’’, îl plasează în anonimat.<br> 
+repere spatio-temporale
+relatie incipit-final<br>
+titlu<br>
+indice scenice etc<br>
                  In concluzie, particularitățile de construcție ale acestui personaj rămân reprezentative pentru viziunea despre lume a lui Caragiale care a recurs la principiile estetice ale realismului și ale clasicismului, pentru a surprinde, din perspectivă critică și ironică, anatomia societății românești din a doua jumatate a sec al XIX-lea.<br>

	</p>
	
	
	
</body>	
</html>