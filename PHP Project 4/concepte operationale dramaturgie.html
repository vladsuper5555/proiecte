<html>
<head>
	<i><b>Numai în limba sa omul îşi percepe inima pe deplin.</b></I>
</head>
<title>
	Și eu pot promova bacul!
</title>
<body>
	<body bgcolor="#FFFFCC">
	<p><b>Concepte operaționale dramaturgie</b></p>
	<ul>
	<li><b><font color="#CC0000">GENUL DRAMATIC</font></b>cuprinde totalitatea operelor scrise pentru a fi reprezentate pe scena unui teatru. De aceea, operele dramatice presupun o limitare în timp și spațiu a acțiunii reprezentate. În operele dramatice apare un conflict dramatic, care este axa în jurul căreia se dezvoltă acțiunea, bazată pe împrejurări, pasiuni și caractere care se ciocnesc. Personajele textului dramatic comunică prin intermediul dialogului și al monologului, autorul intervenind doar în indicațiile scenice (didascalii). Indicațiile scenice apar între paranteze sau în subsolul paginilor și se referă la acțiunea personajelor, la gesturi, la decor, la mimică etc. Personajele iau cu totul locul autorului, a cărui intervenție indirectă se manifestă prin indicațiile de regie, care se numesc indicatii scenice-didascalii. </li>
	<li><b><font color="#CC0000">Trasaturile operei dramatice:</font></b></li>
	<b>Operele aparținând genului dramatic au trăsături specifice:

Din punctul de vedere al formei:
• În deschiderea textului apar o listă cu numele personajelor și precizări privind
ocupația acestora.
• Opera dramatică este structurată în acte și scene, mai rar tablouri.
a) actul= subdiviziune a unei piese de teatru, delimitată de o ridicare și o coborâre a
cortinei;
b) scena= subdiviziune a unui act, delimitată, în general, fie prin plecarea sau intrarea
unui personaj, fie prin modificarea timpului și locului acțiunii;
• Numele personajului este indicat înaintea fiecărei replici.
• Replică = fiecare intervenție a unui personaj.
• Apar indicațiile scenice (didascaliile) = indicații ale autorului. Acestea apar între
paranteze și sunt adresate regizorului și actorilor care urmează să pună în scenă piesa
(precizări cu referire la jocul actorilor, mimică și gesticulație, decoruri, fond sonor etc.)
• Se remarcă prezența celor două planuri:textul ( replicile personajelor) și metatextul (
didascaliile, indicațiile scenice).
Din punctul de vedere a conținutului:
• Modurile de expunere specifice sunt: dialogul și monologul.
• Prezența acestor moduri de expunere implică apariția elementelor de oralitate a
stilului:
a) verbe și forme pronominale la persoana a II-a;
b) construcții în cazul vocativ;
c) verbe la modul imperativ;
d) interjecții;
e) puncte de suspensie;
f) exclamații și interogații;
g) cuvinte populare;
h) proverbe și zicători;
i) plăcerea enumerației etc.
• Acțiunea este, în general, limitată în spațiu și timp, deoarece opera este destinată
reprezentării scenice;
• Acțiunea este bine organizată pe momentele subiectului;
• Acțiunea se dezvoltă în jurul conflictului dramatic, bazat pe existența unor forțe opuse.
Anumite împrejurări, pasiuni și caractere se ciocnesc.
• Personajele textului dramatic: comunică și se comunică prin intermediul dialogului și al
monologului. Dialogul este principala modalitate de caracterizare a personajelor</b> 
	<br>
	
	<li><b><font color="#CC0000">Clasificarea creațiilor dramatice:</font></b></li>
	<b>Specii ele genului dramatic:</b>comedia, tragedia, drama
	<br>
	
	
	<li><b><font color="#CC0000">Specii ale genului dramatic:</font></b></li>
	<b>COMEDIA:</b> (din greacă κωμῳδία, kōmōdía) este o piesă de teatru, un film, un program de televiziune, un spectacol de stand-up comedy, o carte sau orice alt mediu de divertisment destinat să amuze publicul și să facă spectatorii să râdă. Termenul își are originea în Grecia Antică: în democrația ateniană, opinia publică a alegătorilor era influențată de satira politică efectuată de poeți comici în teatre.[1] Genul teatral al comediei grecești poate fi descris ca un spectacol dramatic care pune două grupuri, vârste, sexe sau societăți unul împotriva celuilalt într-un conflict amuzant. Criticul literar canadian Northrop Frye a descris aceste două părți opuse ca o „Societate a Tineretului” și o „Societate a Vechiului”.[2] O viziune revizuită caracterizează conflictul esențial al comediei ca o luptă între un tânăr relativ neputincios și convențiile sociale care îi pun obstacole în speranța sa. În această luptă, tânărul este apoi constrâns de lipsa sa de autoritate socială și rămâne cu puține opțiuni astfel încât recurge la șiretlicuri care generează ironie dramatică, care la rândul ei provoacă râsete.[3]

Satira folosește comedia pentru a portretiza persoanele sau instituțiile sociale ca ridicole sau corupte. Parodia imită și deformează în mod voit elementele cele mai caracteristice ale operei altui autor, pentru a obține efecte satirice sau comice.

Alte forme de comedie includ comedia nebună, care își derivă umorul în mare parte din situații sau personaje bizare, surprinzătoare (și improbabile) și comedia neagră, care se caracterizează printr-o formă de umor care include aspecte mai întunecate ale comportamentului uman sau ale naturii umane. În mod similar, umorul scatologic, umorul sexual și umorul etnic creează comedie încălcând convențiile sociale sau tabuurile într-un mod comic. O comedie a manierelor ia de obicei ca subiect o anumită parte a societății (de obicei societatea din clasa superioară) și folosește umorul pentru a parodia sau satiriza comportamentul și manierismele membrilor săi. Comedia romantică este un gen popular care descrie romantismul înfloritor în termeni umoristici și se concentrează pe slăbiciunile celor care se îndrăgostesc.
	<br>
	<b>TRAGEDIA:</b> este o specie a genului dramatic, în proză sau în versuri, reprezentând personaje puternice, angajate în lupta cu destinul potrivnic, cu ordinea existentă a lumii ori cu propriile sentimente, acest conflict soluționându-se cu moartea eroului.

Tragedia este o formă de dramă caracterizată de seriozitate și demnitate, care de obicei implică un conflict între un personaj și o putere superioară, ca de exemplu legea, zeii, soarta sau societatea. Originile ei sunt obscure dar cu siguranță că este un produs al bogatelor tradiții poetice si religioase al vechii Grecii. Mai precis, originile sale pot fi regăsite in ditirambi, cânturile și dansurile care îl celebrau pe zeul grec Dionisos, mai târziu preluat de romani ca Bachus. Se crede că spectacolele acestea extatice și legate de băutură au fost create de satiri, ființe pe jumătate țapi care îl înconjurau pe Dionisos la petreceri. De asemenea, o altă origine a termenului este legată de cuvintele grecești tragos semnificând ‘țap’ și aeidein- ‘a cânta’, combinate dând ‘cântece ale țapilor’, din care a rezultat ‘tragedie’.
	<br>
	<b>DRAMA:</b> Drama este o specie a genului dramatic, în versuri sau în proză, caracterizată prin ilustrarea vieții reale printr-un conflict complex și puternic al personajelor individualizate sau tipice, cu întâmplări și situații tragice, în care eroii au un destin nefericit. Drama are o mare varietate tematică: socială, istorică, mitologică, psihologică. Limbajul solemn alternează cu cel familiar, fiind deseori presărat cu elemente comice.

Cuvântul „drama” vine de la grecescul „drama” sau franțuzescul „drame” și înseamnă „acțiune”. Drama este cea mai răspândită specie a genului, fiind mult mai puțin supusă convențiilor și normelor decât tragedia și alternând personajele bine individualizate cu cele tipice. Îmbinarea elementelor tragice cu cele comice a făcut posibilă o altă specie literară, cunoscută sub numele de tragicomedie, în secolul al XVII-lea. Drama s-a manifestat ca specie modernă în secolul al XVIII-lea, prin scriitorii germani Lessing, Schiller și Goethe. În secolul romanticilor, specia a evoluat ca manifestare, deoarece oferea scriitorilor o mai mare libertate de acțiune, de construire a personajelor-model din toate mediile sociale, în care amestecul dintre tragic și comic permite reliefarea autentică a caracterului uman. Victor Hugo este cel care a consacrat drama romantică, teoretizând principalele criterii artistice ale acestei specii în „Prefața” la drama „Cromwell” (1827), care este considerată manifestul literar al romantismului. Fascinația dramei romantice constă în faptul ca „topește în același suflu grotescul și sublimul, teribilul și bufonul, tragedia și comedia” și poate, de aceea, au aderat la această specie numeroși scriitori, în creația cărora un loc important l-a avut drama istorică.
	<br>
	<b>TRAGICOMEDIA:</b> (din franceză tragi-comédie) este o piesă de teatru în care conflictul fundamental, tragic, este însoțit de elemente comice, deznodământul fiind fericit.

Această specie a genului dramatic, în care tragicul și comicul se combină în aceeași structură a apărut în Renașterea italiană și s-a impus cu dificultate, datorită prejudecății moștenite de la antici, conform căreia tragicul nu trebuie să se amestece cu comicul.

	
	
	
	

</body>
</html>